<!DOCTYPE html>

<html lang="pl">
<head>
  <meta charset="utf-8">
  <meta name="viewport" content="width=device-width, initial-scale=1.0">
  <meta name="author" content="Jan Stolarek">
  <link rel="preload" as="font" type="font/woff2" href="../../fonts/fa-solid-900.woff2" crossorigin>
  <link rel="preload" as="style" type="text/css" href="../../styl.css">
  <link rel="preload" as="image" type="image/png" href="../../img/gry.png">
  <link rel="stylesheet" type="text/css" href="../../styl.css">
  <link rel="icon" type="image/x-icon" href="../../favicon.png">
  <link rel="license" href="../../LICENCJA.md">
  <title>Gry | Fremen Zone</title>
</head>

<body>

<!-- Przełączanie widoczności menu na małych ekranach -->
<script src="../../showSmallMenu.js"></script>

<!-- Belka nawigacyjna -->
<nav>
  <!-- Duże ekrany -->
  <div class="navbar">
    <!-- Hamburger menu widoczne na małych ekranach. -->
    <a class="navbar-hide-large" href="javascript:void(0);"
       onclick="showSmallMenu()" title="Menu strony">
      <div class="hamburger-menu-icon"></div></a>
    <!-- Wpisy menu widoczne na dużych ekranach. -->
    <a class="large-navbar-button navbar-hide-small" href="../../index.html">Wstęp</a>
    <a class="large-navbar-button navbar-hide-small" href="../../ksiazki.html">Książki</a>
    <a class="large-navbar-button navbar-hide-small" href="../../filmy.html">Filmy</a>
    <a class="large-navbar-button navbar-hide-small navbar-active-button" href="../../gry.html">Gry</a>
    <a class="large-navbar-button navbar-hide-small" href="../../komiksy.html">Komiksy</a>
    <a class="large-navbar-button navbar-hide-small" href="../../gadzety.html">Gadżety</a>
    <a class="large-navbar-button navbar-hide-small" href="../../artykuly.html">Artykuły</a>
    <a class="large-navbar-button navbar-hide-small" href="../../pliki.html">Pliki</a>
    <a class="large-navbar-button navbar-hide-small rss-icon" type="application/rss+xml" href="../../feed.xml"></a>
    <a class="large-navbar-button navbar-hide-small legacy-navbar-button" href="../../legacy/index.htm">Stara strona</a>
  </div>

  <!-- Małe ekrany.  Wpisy wyświetlane/chowane z poziomu skryptu. -->
  <div id="small-navbar-id" class="navbar navbar-hide navbar-hide-large">
    <a class="small-navbar-button" href="../../index.html">Wstęp</a>
    <a class="small-navbar-button" href="../../ksiazki.html">Książki</a>
    <a class="small-navbar-button" href="../../filmy.html">Filmy</a>
    <a class="small-navbar-button navbar-active-button" href="../../gry.html">Gry</a>
    <a class="small-navbar-button" href="../../komiksy.html">Komiksy</a>
    <a class="small-navbar-button" href="../../gadzety.html">Gadżety</a>
    <a class="small-navbar-button" href="../../artykuly.html">Artykuły</a>
    <a class="small-navbar-button" href="../../pliki.html">Pliki</a>
    <a class="small-navbar-button legacy-navbar-button" href="../../legacy/index.htm">Stara strona</a>
    <a class="small-navbar-button rss-icon" type="application/rss+xml" href="../../feed.xml"></a>
  </div>
</nav>

<!-- Logo sekcji -->
<header>
  <img src="../../img/gry.png" class="logo" alt="">
</header>

<main>

<h1 class="section-header">Dune: Spice Wars</h1>
<div class="section-body">

<div class="info-section">
<a class="info-cover-small" href="../../img/gry/komputerowe/dune-spice-wars/okladka.jpg">
  <img src="../../img/gry/komputerowe/dune-spice-wars/okladka.jpg" class="info-cover"
       alt="Grafika tytułowa gry Dune: Spice Wars.  Na dole grafiki widoczna
       jest pokryta piachem i skałami powierzchnia planety Arrakis.  Nad nią
       widoczne dwa księżyce.  Górna część grafiki jest ciemna, z delikatnie
       widocznymi gwiazdami.  Na górze pośrodku znajduje się tytuł gry.">
</a>

<ul class="info-contents">
  <li><span class="info-list-entry">Studio:</span> <a class="link"
    href="https://shirogames.com/" rel="noreferrer">Shiro Games</a></li>
  <li><span class="info-list-entry">Data wydania:</span> 2023</li>
  <li><span class="info-list-entry">Platforma:</span> Windows, XBox Series X/S</li>
</ul>

</div>

<p>
W latach 1992-2001 na oficjalnej licencji ukazało się pięć gier osadzonych w
świecie <span class="title">Diuny</span>.  Po roku 2001 nastała, trwająca
dwie dekady, cisza.  Trudno mi odgadnąć dokładne przyczyny tego stanu rzeczy,
ale na pewno kluczowy był upadek studiów do tej pory wypuszczających gry na
licencji <span class="title">Diuny</span>.  Wydany w 2001 <span class="title">Emperor: Battle for
Dune</span>, choć ciepło przyjęty, był jedną z ostatnich gier spod szyldu
Westwood Studios, które zostało zamknięte w 2003 roku.  Los nie był również
łaskawy dla Cryo.  Po finansowej porażce <span class="title">Frank
Herbert&rsquo;s Dune</span> studio zamknęło się w 2002.  Czemu nikt inny nie przejął
wtedy licencji?  Czy była to kwestia braku pomysłów na nowe gry?  W końcu
najwięcej sukcesu odniosły strategie Westwoodu, a panująca w drugiej połowie lat
90. moda na RTSy powoli przemijała.  Czy też może właściciele licencji nie byli
w ogóle zainteresowani produkcją kolejnych gier, <a class="link"
href="https://www.pcgamer.com/gogs-10-year-journey-to-bring-old-games-back-to-life/"
target="_blank" rel="noopener noreferrer">tak jak dzisiaj nie są zainteresowani
ponowną dystrybucją <span class="title">Dune</span>
i <span class="title">Dune II</span></a>?  Mógłbym jedynie zgadywać.
</p>

<p>
Coś ruszyło się dopiero pod koniec 2021 roku, kiedy
<a href="https://shirogames.com/dune-spice-wars-announcement/" class="link"
rel="noreferrer">studio Shiro Games ogłosiło, że od dwóch lat pracuje nad
strategią <span class="title">Dune: Spice Wars</span></a>.  Shiro Games to
stosunkowo małe, niezależne studio z Francji, do którego osobiście mam dużo
sympatii i zaufania.  <span class="title">Dune: Spice Wars</span> pojawiła się
we wczesnym dostępie na platformie Steam w kwietniu 2022 roku, a we wrześniu
2023 doczekaliśmy się jej pełnej wersji.  Po spędzeniu z grą kilkudziesięciu
godzin uznaję ją za godną następczynię tytułów z lat 90.
</p>

<h2 class="subsection-header">Podbój Arrakis</h2>

<p>
<span class="title">Dune: Spice Wars</span> to gra strategiczna z gatunku
4X, co stanowi skrót od angielskich słów <i>explore</i>, <i>expand</i>,
<i>exploit</i> i <i>exterminate</i>.  Tłumacząc na polski, gracz musi
eksplorować otaczające go rejony mapy, zajmować kolejne terytoria, wydobywać z
nich zasoby, by ostatecznie pokonać przeciwników.  Jeśli w tym momencie
pomyśleliście o <span class="title">Cywilizacji</span>, to bardzo słusznie,
bo to chyba najbardziej znany przedstawiciel gatunku.  Możecie się też
zastanawiać, czy nowa gra ma cokolwiek wspólnego ze strategiami Westwoodu?  No
to utnijmy to skojarzenie od razu i powiedzmy jasno: <em>pomimo bycia strategią
czasu rzeczywistego, <span class="title">Dune: Spice Wars</span> w niczym
nie przypomina starych gier Westwoodu</em>.  Tamte gry to były klasyczne RTSy.
Wydobywaliśmy jeden zasób &#8212; przyprawę &#8212; z którego finansowaliśmy
rozbudowę armii, a tej następnie należało użyć do zniszczenia bazy przeciwnika.
W <span class="title">Dune: Spice Wars</span> mamy do czynienia z
kilkunastoma różnymi zasobami, a do zwycięstwa można dojść nie tylko poprzez
fizyczną eliminację przeciwnika, ale również dzięki dyplomacji lub ekonomii.
</p>

<p>
Głównym daniem w rozgrywce jednoosobowej jest tryb Podboju, czyli, mówiąc
krótko, kampania.  Do wyboru dostajemy jeden z czterech rodów: Atrydów,
Harkonnenów, Ekazów i Corrinów.  Podobnie jak w strategiach Westwoodu, kampania
przenosi nas na strategiczną mapę planety (w każdej kampanii inną, wygenerowaną
losowo), z której będziemy wybierać kolejne obszary do podbicia.  Naszymi
przeciwnikami zostają dwa losowo wybrane rody, ale w trakcie misji spotkamy
również Fremenów, Przemytników, a także rody renegackie.  Żeby zakończyć podbój
Arrakis zwycięstwem, musimy osiągnąć dwa z czterech możliwych celów: pokonanie
każdego z rodów, kontrolowanie ośmiu terytoriów albo zawarcie sojuszu z
Fremenami.  Powodzenie w każdej misji wiąże się z nagrodami w postaci trwałych
bonusów, które będą aktywne w kolejnych misjach.  Żeby nie było za prosto oprócz
marchewki w postaci nagród, jest też kij.  W miarę jak stajemy się coraz
potężniejsi, inni zaczynają postrzegać nas jako coraz większe zagrożenie, co w
ostateczności może doprowadzić do tego, że przywódca naszego rodu zginie z rąk
skrytobójców.  Im więcej terytoriów kontrolujemy, tym szybciej rośnie wskaźnik
zagrożenia zamachem.  Przyznam, że w pierwszej chwili wydawało mi się to groźne,
ale szybko przekonałem się, że wskaźnik ten daje się również obniżać, i
ostatecznie nie martwiłem się o niego w ogóle.
</p>

<figure class="thumbnail">
<a href="../../img/gry/komputerowe/dune-spice-wars/podboj-poczatek.jpg">
  <img src="../../img/gry/komputerowe/dune-spice-wars/podboj-poczatek.jpg"
       alt="Mapa Arrakis podzielona na terytoria, z zaznaczonymi terytoriami
       startowymi każdego rodu.  Znaczniki na mapie pokazują dostępne do wyboru
       misje.  Po prawej stronie ekranu widoczne okno opisu wybranej misji,
       zawierajace informację o celach i nagrodach oraz możliwość wyboru jednego
       z czterech doradców.  W lewym górnym rogu widoczne cele kampanii.">
</a>
<figcaption>
Ekran wyboru misji na początku kampanii Atrydów.
</figcaption>
</figure>

<h2 class="subsection-header">Przyprawa musi płynąć</h2>

<p>
Każda misja, którą przyjdzie nam rozgrywać, toczy się na mapie podzielonej na
obszary.  Do nas początkowo należy jedynie obszar startowy z główną bazą.
Większość obszarów, za wyjątkiem nielicznych rejonów głębokiej pustyni, zawiera
wioskę, którą musimy podbić, aby przyłączyć dany region do naszego terytorium.
W tym celu wysyłamy wojska, pacyfikujemy obronę wioski i instalujemy własną
administrację.
</p>

<figure class="thumbnail">
<a href="../../img/gry/komputerowe/dune-spice-wars/start-misji.jpg">
  <img src="../../img/gry/komputerowe/dune-spice-wars/start-misji.jpg"
       alt="Mapa na początku misji.  Większość mapy jest nieodkryta.  Gracz
       kontroluje tylko jeden obszar oraz posiada pięć oddziałów startowych.
       Kilka rejonów blisko bazy jest już odkrytych.  Dwa ornitoptery badają
       symbole znaków zapytania rozmieszczone na mapie.">
</a>
<figcaption>
Początek misji: garstka wojsk na obszarze startowym i ornitoptery eksplorujące
najbliższą okolicę.
</figcaption>
</figure>

<p>
Każda wioska posiada możliwość stawiania budynków (maksymalnie pięciu), z
których większość umożliwia produkcję zasobów &#8212; i to właśnie o zasoby
przede wszystkim będzie nam w tej grze chodzić.  Najprostsze w działaniu to
zasoby czysto materialne.  Solari (pieniądze) służą przede wszystkim do
opłacania utrzymania wojska oraz budynków, ale zapłacimy nimi również za
niektóre bardziej zaawansowane budynki oraz misje szpiegowskie.  Plasbeton
(czemu nie znana z powieści plastal?) pozwala na stawianie budynków.  Dzięki
wodzie zaopatrujemy zarówno budowle posiadane w wioskach jak i wojska znajdujące
się poza naszym terytorium &#8212; im więcej mamy wody, tym dłużej będą w stanie
operować na wrogich obszarach.  Ogniwa paliwowe z kolei pozwolą na zasilanie
jednostek mechanicznych, a siła robocza pozwoli na trenowanie wojska oraz
personelu do żniwiarek.  I tak dochodzimy do przyprawy, której zbieranie jest
niezbędne do regularnego opłacania podatku imperialnego, zaś nadmiar po
opłaceniu podatku daje nam pieniądze.  Istnieją również liczne zasoby
niematerialne, takie jak pozycja w Landsraadzie czy władza, ale o nich za
chwilę.
</p>

<figure class="thumbnail">
<a href="../../img/gry/komputerowe/dune-spice-wars/misja-w-trakcie.jpg">
  <img src="../../img/gry/komputerowe/dune-spice-wars/misja-w-trakcie.jpg"
       alt="Ta sama misja co na wcześniejszym obrazku, ale tym razem znacznie
       większa część mapy jest odsłonięta.  Gracz kontroluje wiele terytoriów.
       Poniżej terytorium kontrolowanego przez gracza znajdują się obszary
       kontrolowane przez ród Ekazów.  Widać, że dwie z wiosek należących do
       Ekazów są właśnie oblegane przez wojska Atrydów.">
</a>
<figcaption>
W połowie misji.  Na dole dwie wioski pod kontrolą Ekazów w trakcie przejmowania
przez wojska Atrydów.
</figcaption>
</figure>

<p>
Zdecydowana większość z tych zasobów może być produkowana przez któryś z
budynków w wiosce.  I tak rafineria umożliwi zbiór przyprawy na pustyni,
kolektory rosy zapewnią wodę, centrum rekrutacyjne ludzi, a centrum wywiadowcze
punkty wywiadu.  Oczywiście jak łatwo się domyślić, przy kilkunastu zasobach i
tylko kilku miejscach na budowę budynków trzeba się dobrze zastanowić co gdzie
produkować.  Istotne jest tutaj to, że region regionowi nie równy.  Wiele
regionów posiada zasoby specjalne, które albo podbiją produkcję w którymś z
budynków, albo umożliwią postawienie budynków specjalnych.  Przykładowo,
rafinerię postawimy tylko w rejonie, w którym występują piaski przyprawowe.  Co
więcej, każda wioska ma swoje unikalne cechy, które również dobrze jest wziąć
pod uwagę jeśli chcemy zmaksymalizować produkcję.
</p>

<p>
Nie wszystkie budynki służą produkcji zasobów.  Są takie, które obniżą koszty
utrzymania innych budynków, zwiększą siłę wojska albo umożliwią ich szybki
transport na odległość.  Mamy też budynki specjalne takie jak silosy atomowe
albo siedziba Gildii Kosmicznej &#8212; taki budynek można zbudować tylko jeden
na misję.  No i wreszcie, w naszej kwaterze głównej możemy stawiać potężne
budynki specjalne.  Są one drogie zarówno w budowie jak i utrzymaniu, ale
zapewniają istotne bonusy, zaś zapełnienie kilku slotów na budynki tworzące
jedną dzielnicę zapewni dodatkowe premie.
</p>

<h2 class="subsection-header">Próbowali zabić mojego syna!</h2>

<p>
Ale czym byłaby <span class="title">Diuna</span> bez polityki?  W końcu jest ona
centralnym elementem powieści.  Na szczęście twórcy z Shiro Games pomyśleli i o
tym.  W grze regularnie obraduje Landsraad, co 20 dni głosując nad trzema
rezolucjami.  Rezolucje mogą wpłynąć na rozgrywkę w przeróżny sposób, oferując
premie bądź kary, czy to dla jednej wybranej frakcji, czy też dla wszystkich.
Każda z frakcji uczestniczących w rozgrywce posiada odnawialną pulę głosów
dostępnych na każdym spotkaniu rady oraz dodatkowe punkty wpływu, które mogą być
produkowane jak każdy inny zasób, a po wydaniu przepadają.  Każda frakcja ma też
określoną pozycję w Landsraadzie.  Wysoka pozycja przekłada się na więcej
głosów, lepszy kurs sprzedaży przyprawy do KHOAMu oraz punkty Hegemonii, będące
jednym z kryteriów zwycięstwa.  Pozycję w Landsraadzie można zwiększać, ale
można też je utracić, na przykład łamiąc zawarty traktat o nieagresji albo
atakując główną siedzibę innej frakcji.  Jeśli zdecydujemy się na użycie broni
atomowej przeciwko innej frakcji nasza pozycja praktycznie spadnie do zera.
Bardzo podoba mi się to powiązanie polityki z działaniami militarnymi i to, jak
stosowanie tych drugich utrudnia nam rozgrywki dyplomatyczne.
</p>

<figure class="thumbnail">
<a href="../../img/gry/komputerowe/dune-spice-wars/landsraad.jpg">
  <img src="../../img/gry/komputerowe/dune-spice-wars/landsraad.jpg"
       alt="Wyświetlone okno z wynikami zakończoncyh obrad Laandsradu.  Środkową
       część okna zajmują trzy rezolucja.  Każda z nich zawiera opis eefektu
       rezolucji oraz informację o rozkładzie głosów.  Nad opisem rezolucji
       pokazany jest portret przywódcy zwycięskiej frakcji.  Po prawej stronie
       okna widać ilość głosów posiadanych przez każdą frakcję.  Ród Ekazów i
       Corrinów mają bardzo dużo głosów.  Przemytnicy i Fremeni mają ich
       trzy-cztery razy mniej.">
</a>
<figcaption>
Wyniki obrad Laandsradu.  Widać niskie wpływy Przemytników i Fremenów.
</figcaption>
</figure>

<p>
Kolejna warstwa gry to szpiegostwo.  W regularnych odstępach czasu otrzymujemy
agentów, których można przypisywać do różnych zadań: od infiltrowania innych
rodów, poprzez działania w instytucjach politycznych takich jak Gildia albo
KHOAM, po kontrwywiad i utrzymywanie sojuszy z siczami Fremenów.  Agenci
przypisani do pracy na Arrakis umożliwią nam badanie, odnajdywanych na mapie
przez ornitoptery, znalezisk, z których możemy pozyskać przeróżne zasoby.  Z
kolei agenci przypisani do szpiegowania danej frakcji zwiększą nasz poziom
wiedzy o niej, umożliwiając przeprowadzanie misji szpiegowskich.  Te wahają się
od prostych operacji logistycznych, jak na przykład zrzut zaopatrzenia dla
wojska operującego na wrogim terytorium, przez misje sabotażowe osłabiające
obronę wrogich wiosek i bazy głównej, po kosztowne i trudne do przeprowadzenia
zamachy na przywódców wrogich frakcji.
</p>

<figure class="thumbnail">
<a href="../../img/gry/komputerowe/dune-spice-wars/szpiegostwo.jpg">
  <img src="../../img/gry/komputerowe/dune-spice-wars/szpiegostwo.jpg"
       alt="Wyświetlone okno do zarządzania agenatmi i misjami wywiadowczymi.
       Widać agentów przypisanych do różnych zadań.  Dwóch agentów znajduje się
       w siczach Fremenów.  Jeden agent zajmuje się kontrwywiadem.  Jeden agent
       szpieguje ród Ekazów.  Trójka agentów działa na powierzchni Arrakis.
       Trzech zajmuje się Gildią kosmiczną, jeden KHOAMem i dwóch Landsraadem.
       Z prawej strony okna znajduje się lista dostępnych misji wywiadowczych.">
</a>
<figcaption>
Agenci dają dostęp do misji wywiadowczych, które często są kluczowe dla
powodzenia operacji militarnych.
</figcaption>
</figure>

<h2 class="subsection-header">Plany w planach</h2>

<p>
Następnie mamy badania naukowe.  W grze istnieją cztery drzewka rozwoju
technologii: gospodarcze, wojskowe, państwowe i ekspansji.  W ramach każdego
dostępnych jest dziewięć odkryć, których zbadanie zapewni korzyści takie jak
dostęp do nowych budynków czy szybsza produkcja zasobów.  Typowa
misja jest na tyle krótka, że zdążymy przebadać około połowy dostępnych do
odkrycia technologii, więc dobrze jest mieć jakiś pomysł na rozgrywkę i
świadomie decydować, w którą stronę chcemy skierować rozwój.
</p>

<figure class="thumbnail">
<a href="../../img/gry/komputerowe/dune-spice-wars/drzewko-technologii.jpg">
  <img src="../../img/gry/komputerowe/dune-spice-wars/drzewko-technologii.jpg"
       alt="Otworzone okno rozwoju technologii.  Podzielone jest na cztery
       obszary, z których każdy zawiera jedno drzewo technologii zawieraujące
       dziewięć pozycji.  Aktualnie wyświetlany jest szczegółowy opis jednej z
       technologii.">
</a>
<figcaption>
Po najechaniu kursorem na nazwę technologii wyświetla się jej szczegółowy opis.
</figcaption>
</figure>

<p>
Na początku każdej misji wybieramy dwóch z czterech dostępnych doradców, którzy
zapewnią nam bonusy na czas trwania misji.  Doradcy podzieleni są na łatwych i
trudnych w użyciu, co powinno ułatwić początkującemu graczowi dobór doradców do
poziomu swoich umiejętności.  W domyśle: lepiej zacząć od doradców łatwych,
którzy najczęściej zapewniają bonusy o charakterze militarno-terytorialnym.  Ci
trudniejsi najczęściej oferują premie związane z dyplomatyczno-szpiegowskimi
aspektami rozgrywki.  Dla mnie osobiście ten podział okazał się bardzo
subiektywny i zdarzało mi się, że regularnie wybierałem jednego z teoretycznie
trudnych w użyciu doradców, bo dla mnie okazywał się on prosty w użyciu.
</p>

<p>
Jeśli myślicie, że opisanych powyżej mechanik jest całkiem sporo, to śpieszę
powiedzieć, że to jeszcze nie wszystko.  W trakcie gry możemy handlować akcjami
KHOAM, a przekroczenie kolejnych progów ilości posiadanych akcji daje różne
bonusy.  Ponadto co jakiś czas w trakcie rozgrywki pojawiają się zadania
opcjonalne: realizacja jednego z dwóch celów przed określonym terminem pozwala
na uzyskanie nagrody.  Czasami będzie to trwały bonus do produkcji, innym razem
darmowa jednostka.  Możemy też handlować ze znajdującymi się na mapie siczami
Fremenów, a po zaskarbieniu sobie ich sympatii, również zawierać z nimi sojusze.
Do tego co jakiś czas mamy do czynienia z różnymi losowymi przeszkadzajkami, od
czerwi &#8212; szybko nauczyłem się, że urządzanie potyczek wojskowych na
otwartym piasku to bardzo zły pomysł &#8212; po burze piaskowe i ataki rodów
renegackich.
</p>

<figure class="thumbnail">
<a href="../../img/gry/komputerowe/dune-spice-wars/burza.jpg">
  <img src="../../img/gry/komputerowe/dune-spice-wars/burza.jpg"
       alt="Zbliżenie na powierzchnię planety, pokazujące burzę piaskową.  Burza
       zajmuje większość ekranu, a pośród kłębów pyłu widoczne są błyski
       piorunów.  Burza przykrywa trzy wioski należące do Atrydów.">
</a>
<figcaption>
Burze piaskowe potrafią mocno uszkodzić wojsko na otwartej pustyni.
</figcaption>
</figure>

<figure class="thumbnail">
<a href="../../img/gry/komputerowe/dune-spice-wars/czerw.jpg">
  <img src="../../img/gry/komputerowe/dune-spice-wars/czerw.jpg"
       alt="Zbliżenie na powierzchnię planety pokazujące oddziały wojskowe
       stojące na skałach obok wioski.  Tuż za skałmi, z pustyni wystaje paszcza
       czerwia, który właśnie zaatakował oddziały stojące na piasku.">
</a>
<figcaption>
Czerwie zniszczą je od razu.
</figcaption>
</figure>

<p>
Została nam jeszcze jedna rzecz &#8212; wojsko.  Wspomniałem już o nim
przelotem, ale pora powiedzieć parę słów więcej.  Przede wszystkim, jak już
pewnie wywnioskowaliście z akapitów powyżej, nie jest to najważniejszy
element rozgrywki.  Jasne, <span class="title">Dune: Spice Wars</span> to
strategia i wojska będą nieodzowne, chociażby po to, żeby przyłączać nowe
regiony, w których potem będziemy działać ekonomicznie.  Ale w porównaniu do
typowej strategii czasu rzeczywistego ilość i zróżnicowanie dostępnych jednostek
jest stosunkowo niewielka.  Każda frakcja ma kilka podstawowych oddziałów
piechoty, w tym wspólne dla wszystkich jednostki typu najemnicy i skrytobójcy.
Do tego dochodzi jakiś oddział specjalny i jednostki lotnicze dostępne dzięki
układom z Gildią Kosmiczną.  I to właściwie koniec.  Ilość oddziałów, które
możemy posiadać w jednej chwili, również jest stosunkowo niewielka.  Więcej niż
kilkanaście to już wielka armia, o czym możecie się przekonać, patrząc na dół
prawego panelu na zrzutach ekranu w tym artykule.  Mały rozmiar armii wynika po
pierwsze z ograniczenia w postaci Punktów Dowodzenia &#8212; oczywiście
możliwych do zwiększenia dzięki badaniom i budynkom &#8212; i po drugie z
konieczności opłacania kosztów utrzymania wojska.  Jeśli nie rozkręcimy dobrze
ekonomii, może się zdarzyć, że nie będzie nas stać na większą armię nawet jeśli
mamy do rozdysponowania punkty dowodzenia.
</p>

<figure class="thumbnail">
<a href="../../img/gry/komputerowe/dune-spice-wars/terytorium.jpg">
  <img src="../../img/gry/komputerowe/dune-spice-wars/terytorium.jpg"
       alt="Widok na mapę na zaawansowanym etapie misji.  Terytorium zajmowane
       przez gracza nie jest spójne.  Trzy obszaru są odcięte od głównego
       terytorium i otoczone są przez obszary kontrolowane przez przeciwników.
       Wokół większości wiosek gracza znajdują się białe okręgi, pokazujęce
       zasięg transportu lotniczego.">
</a>
<figcaption>
Posiadanie lotnisk (białe okręgi) umożliwia szybki transport wojsk między
odległymi terytoriami.
</figcaption>
</figure>

<p>
Jeśli po przeczytaniu powyższych akapitów czujecie się przytłoczeni ilością
mechanik, to nie jesteście sami.  Ja podszedłem do gry z dużą obawą, czy dam
radę to wszystko pojąć na tyle sensownie, żeby móc w pełni świadomie podejmować
decyzje w trakcie rozgrywki.  Przy pierwszym zetknięciu
z <span class="title">Dune: Spice Wars</span> postanowiłem więc okazać
pokorę i zacząłem od rozegrania sześciu misji szkoleniowych, mających nauczyć
podstawowych mechanik gry.  Nie są to samouczki idealne i nie pokazują
wszystkiego, ale uczą wystarczająco dużo, żeby móc zacząć grać.  Po
ukończeniu samouczków postanowiłem przejść kampanię na łatwym poziomie
trudności.  Trochę tego potem żałowałem, bo już po jakichś dwóch godzinach gry w
pierwszą misję miałem niezłe pojęcie, co robię, a gdzieś od trzeciej misji gra
była zdecydowanie za prosta.
</p>

<figure class="thumbnail">
<a href="../../img/gry/komputerowe/dune-spice-wars/misja-podsumowanie.jpg">
  <img src="../../img/gry/komputerowe/dune-spice-wars/misja-podsumowanie.jpg"
       alt="Okno ze statystykami zakończonej właśnie misji.  Otwarta jest
       zakładka podsumowania, na której znajdują się informacje o zdobytych
       punktach Hegemonii, udziałach w KHOAMie oraz zabitych jednostek.  Na
       górze okna do wyboru są kolejne zakładki z bardziej szczegółowymi
       podsumowaniami dotyczącymi rozwoju, ekonomii, terytoriów, polityki i
       wojska.">
</a>
<figcaption>
Po zakończeniu każdej misji możemy obejrzeć szczegółowe statystyki z rozgrywki.
</figcaption>
</figure>

<p>
Nie martwcie się też, jeśli brakuje wam refleksu.
Wprawdzie <span class="title">Dune: Spice Wars</span> toczy się w czasie
rzeczywistym, ale posiada aktywną pauzę.  Można więc zatrzymać upływ czasu i na
spokojnie wydać polecenia jednostkom w walce albo zaplanować budowę czy badania.
Co ważne, istnieje też możliwość przyspieszenia upływu czasu.  Ja w pewnym
momencie wyrobiłem sobie nawyk grania na maksymalnej, dwukrotnej, kompresji i
każdorazowego pauzowania gry gdy przychodziło do wydawania poleceń.  Mówiąc
krótko, to nie <span class="title">Starcraft II</span> i nie musicie mieć
refleksu, żeby grać.
</p>

<h2 class="subsection-header">Inne tryby rozgrywki i frakcje</h2>

<p>
Oprócz kampanii dla jednego gracza dostępne są również rozgrywki w trybie
Pojedynku Kanly oraz Potyczki.  Ten pierwszy to szybka gra przeciwko jednej
frakcji na stosunkowo niewielkiej mapie.  W tym trybie zwiększono produkcję
niektórych zasobów, takich jak wiedza czy punkty władzy, pozwalając na znacznie
szybszy rozwój.  W rezultacie pełną rozgrywkę w trybie Kanly można zamknąć w
około godzinie.  Z kolei w trybie Pojedynku gramy na standardowych zasadach, ale
dostajemy możliwość dostosowania parametrów rozgrywki, takich jak na przykład
ilość przeciwników i ich trudność, warunki zwycięstwa, czy intensywność ataków
czerwi.
</p>

<p>
Pojedynek Kanly i Potyczka są dostępne zarówno w trybie jednoosobowym, jak i w
wieloosobowej grze sieciowej.  Gry wieloosobowe toczą się za pośrednictwem
centralnych serwerów, więc fani rozgrywek w sieci lokalnej mogą się poczuć
zawiedzeni.  W chwili gdy piszę te słowa &#8212; niedzielny wieczór na początku
marca 2024 &#8212; na europejskich serwerach trwa blisko dwadzieścia rozgrywek,
a pięć kolejnych jest w trakcie kompletowania graczy.  Ponadto za
pośrednictwem <a href="https://discord.gg/qWDe4ng9FE" class="link">Discorda
gry</a> można umawiać się z innymi graczami na rozgrywki.  Tak więc na dzień
dzisiejszy tryb sieciowy ma się dobrze i nie powinno być problemów ze
znalezieniem partnerów do gry.
</p>

<p>
Najfajniejsze w tych wszystkich trybach jest to, że dostajemy możliwość zagrania
dwiema dodatkowymi frakcjami, Fremenami i Przemytnikami, których w trybie
Podboju widzieliśmy jedynie pod kontrolą komputera.  Wszystkie frakcje różnią
się między sobą.  Po pierwsze, każda posiada zestaw czterech unikalnych cech,
trzech pozytywnej i jednej negatywnej.  Przykładowo, Atrydzi mogą przejmować
władzę w wioskach w sposób pokojowy, czyli bez konieczności podbijania ich
wojskiem.  Nie mają za to możliwości plądrowania neutralnych wiosek.  Wspomniani
wcześniej doradcy także są unikalni dla każdej frakcji.  Zobaczymy tutaj wiele
postaci z książek, począwszy od tych znanych, jak Gurney Halleck czy Piter de
Vries, po takie, których chyba nawet najwięksi
fani <span class="title">Diuny</span> nie pamiętają &#8212; jeśli bez
sprawdzania w książkach wiesz kim był Drisq, Staban, albo Bannerjee, to należą
ci się wyrazy uznania.  Ponadto każdy frakcja posiada inne drzewka rozwoju
technologicznego.  Co prawda są one podobne w swoim zarysie, ale po bliższej
analizie okazuje się, że technologie, choć w pierwszej chwili podobne, mimo
wszystko różnią się detalami.  I wreszcie, frakcje posiadają odmienne
jednostki wojskowe.
</p>

<p>
Pomimo unikalnych cech, wybór frakcji nie narzuca jednego stylu rozgrywki,
zostawiając graczowi dowolność w doborze drogi do zwycięstwa.  Przykładowo,
grając Atrydami, z reguły decydowałem się na rozwiązania siłowe, a Harkonnenami
na polityczne.  Tego typu elastyczność to ważne osiągnięcie zespołu
projektującego grę.  Tym bardziej że kolejne misje w trybie Podboju różnią się
od siebie, modyfikując zarówno parametry rozgrywki, jak i warunki zwycięstwa.
Będą misje zmuszające do działań militarnych, ale i takie, które wymagają
osiągnięć ekonomicznych czy politycznych.
</p>

<h2 class="subsection-header">Rysy na diamencie</h2>

<p>
Wszystkie wymienione wyżej mechaniki składają się na bardzo solidny rdzeń
rozgrywki.  Gra wciąga, regularnie wywołując syndrom &bdquo;jeszcze pięciu
minut&rdquo;, które nagle rozciągają się na dwie godziny i kończą kolejną zarwaną
nocą.  Mówiąc krótko, <span class="title">Dune: Spice Wars</span> to
świetna adaptacja świata <span class="title">Diuny</span> i godny następca
strategii sprzed ponad dwóch dekad.  W chwili pisania tej recenzji gra
dostarczyła mi blisko czterdziestu godzin rozgrywki i nadal nie mam dość.
</p>

<figure class="thumbnail">
<a href="../../img/gry/komputerowe/dune-spice-wars/noc.jpg">
  <img src="../../img/gry/komputerowe/dune-spice-wars/noc.jpg"
       alt="Zbliżenie na pustynię widzianą w nocy.  Kamera zawieszona jest
       stosunkowo nisko nad powierzchnią i skierowana w dal.  Na pierwszym
       planie widać ornitopter krążący nad punktem na pustyni.  Po lewej stronie
       znajduje się urwisko, a niezbadany teren pod nim kryje się pod chmuarami.
       W dali widać wioski oraz bazę główną, a ponad linią horyzontu ukazuje się
       gwieździste niebo i dwa księżyce Arrakis.">
</a>
<figcaption>
Nocny zwiad nad pustynią.  Chmury zasłaniają nieodkryte jeszcze rejony.
</figcaption>
</figure>

<p>
Grze brakuje jednak kilku szlifów.  Osobiście mam dwa większe zastrzeżenia.
Pierwsze dotyczy złego balansu kampanii.  Wspomniałem wcześniej, że za kończenie
kolejnych misji w trybie Podboju otrzymujemy trwałe bonusy.  W efekcie tego
pierwsza misja kampanii jest najtrudniejsza, bo jeszcze nie mamy żadnych bonusów, a
kolejne stają się coraz łatwiejsze, bo zaczynamy akumulować ulepszenia.  Nie tak
to powinno wyglądać &#8212; to początek powinien być prosty, a koniec trudny.
Widziałem również wiele osób skarżących się w internecie na balans frakcji w
rozgrywkach wieloosobowych, ale osobiście chyba jeszcze nie gram na takim
poziomie, żeby to zauważyć.  Tego typu brak balansu między frakcjami jestem
jednak w stanie wybaczyć, bo to coś, co bardzo ciężko osiągnąć i niewielkie
studio niezależne, jakim jest Shiro Games, zwyczajnie nie ma na to zasobów.
Świetnym przykładem jest tutaj wspomniany
wcześniej <span class="title">Starcraft II</span>, który ma jedynie trzy frakcje
i blisko 15 lat po premierze nadal otrzymuje poprawki zmieniające balans
rozgrywki.
</p>

<p>
Drugie z moich zastrzeżeń dotyczy inteligencji komputerowych przeciwników.
Zacznijmy od wyjaśnienia, że na łatwym poziomie trudności komputer właściwie
ignoruje istnienie gracza i odpowiada jedynie na bezpośrednie ataki.  Nie
traktuję tego jako wady, a jedynie jako sposób uczynienia łatwego poziomu
trudności istotnie łatwym &#8212; nie sposób jest tutaj mieć jakiekolwiek
pretensje.  Skupię się więc na poziomie normalnym.  Przyznam, że komputerowi
przeciwnicy zachowują się tutaj nierównomiernie.  Bardzo utkwiła mi w pamięci
pierwsza misja kampanii Harkonnenów, gdzie mocno dali mi popalić Fremeni.
Nagle okazało się, że moje wioski są regularnie atakowane, a przeciwnik nie
dość, że potrafi zdradziecko wypowiedzieć zawarty sojusz, to jeszcze organizuje
misje wywiadowcze mające na celu zabicie przywódcy dowowdzonej przeze mnie
frakcji.  Niestety, właściwie nie
powtórzyło się to w dalszych misjach kampanii, w których komputer pozwalał się
bardzo głupio ogrywać.
</p>

<p>
Przykład pierwszy: W misji mającej na celu militarne pokonanie Atrydów &#8212;
czyli zniszczenie ich głównej bazy &#8212; stopniowo pozbawiałem ich większości
terytoriów.  W szczególności zająłem ciąg terytoriów prowadzących od mojej bazy
do bazy Atrydów, kończąc zajęciem obszaru bezpośrednio sąsiadującego z wrogą
bazą.  Zajęcie takiego obszaru to, w moim doświadczeniu, klucz do skutecznego
ataku na główną bazę przeciwnika.  I co w tym czasie robi komputer?  Cóż,
ewidentnie sztuczna inteligencja ma zakodowane, żeby przy małej ilości własnych
obszarów próbować zająć nowe.  Stąd też ponawiane przez nią próby zajęcia kilku
średnio odległych obszarów, które ja zostawiłem wolne.  Dodajmy, że próby
właściwie skazane na porażkę ze względu na odległość od bazy i siłę obrońców
wiosek &#8212; nawet jeśli Atrydom udało się ich pokonać, wkraczałem do akcji z
kilkoma oddziałami z pobliskiego terytorium i łatwo wykańczałem niedobitki.  Nie
było natomiast żadnej próby odbicia zajętego przeze mnie obszaru obok
bazy, co powinno w takiej sytuacji być najwyższym priorytetem.
</p>

<p>
Przykład drugi to ulepszona wersja powyższej taktyki,
przypominająca <a href="https://pl.wikipedia.org/wiki/Taktyka_%C5%BCabich_skok%C3%B3w"
class="link" rel="noreferrer">taktykę żabich skoków</a>.  Tym razem, ponownie
mając na celu pokonanie Atrydów, odpuściłem sobie zdobywanie terytoriów
pośrednich i zająłem wioskę bezpośrednio sąsiadującą z główną bazą.  Przez jakiś
kwadrans gromadziłem tam wojska potrzebne do ataku, jak również szykowałem
odpowiednie misje wywiadowcze (np. sabotaż zwiększający obrażenia zadawane
głównej bazie) i kończyłem badać potrzebne technologie.  Ponownie, komputer nie
podjął najmniejszej próby przeszkodzenia mi w tym.  W rezultacie takich
niedoróbek możliwe staje się przechodzenie misji &bdquo;na skróty&rdquo;.
</p>

<figure class="thumbnail">
<a href="../../img/gry/komputerowe/dune-spice-wars/zabie-skoki.jpg">
  <img src="../../img/gry/komputerowe/dune-spice-wars/zabie-skoki.jpg"
       alt="Oddalony widok ukazuje na mapie duże terytorium zajęte przez wrogich
       Atrydów.  Od południa sąsiaduje z nim jeden oderwany obszar Harkonnenów.
       Drugi obszar zajęty przez Harkonnenów znajduje się w samym śrdoku
       atrydzkiego terytorium i sąsiaduje z główną bazą.  Widać na tym obszarze
       liczne oddziały wojskowe zgromadzone wokół wioski.  Nigdzie nie widać
       wojsk Atrydów.">
</a>
<figcaption>
Komputer nic sobie nie robi z armii stojącej u bram.
</figcaption>
</figure>

<p>
Sztuczna inteligencja nie radzi też sobie najlepiej w skali mikro.  Kiedy
przychodzi do starć pomiędzy większymi grupami wojsk, ciężko jest zapanować nad
własnymi oddziałami.  Jednostki potrafią się wzajemnie blokować i zmienić
w bezładną kotłowaninę.  Co gorsza, nasze oddziały potrafią ślepo podążać za
uciekającymi oddziałami wroga, nawet jeśli jasno rozkazujemy im oddalić się w
innym kierunku.  W rezultacie walki potrafią być chaotyczne i trzeba dokładnie
kontrolować, często przy użyciu aktywnej pauzy, czy jednostki robią to czego od
nich oczekujemy.
</p>

<p>
Można też mieć zastrzeżenia do handlu ze sztuczną inteligencją.  Wystarczy
przedstawić odpowiednio hojną ofertę wymiany, a przeciwnik, ignorując całkowicie
sytuację militarną na mapie, zgodzi się na wszystko.  Nawet jeśli właśnie
sprzedaje zasoby, które są niezbędne do tego, żeby go pokonać.  Moim ulubionym
przykładem jest rozgrywka, w której, mając do dyspozycji gigantyczne ilości
przyprawy, skupowałem głosy potrzebne do zwycięstwa politycznego.  Nie powiem,
pasuje to do ducha powieści.  Ba, można by nawet argumentować, że w prawdziwym
świecie także dałoby się znaleźć przykłady podobnych zachowań, ale mimo
wszystko wolałbym, żeby komputerowy przeciwnik był tutaj nieco mądrzejszy.
</p>

<p>
Nie do końca jestem też zachwycony handlem akcjami KHOAM.  Mechanizm ten
zasadniczo pozwala przepalić nadmiar gotówki w zamian za niewielkie bonusy po
przekroczeniu progu 10&percnt; i 30&percnt; posiadanych akcji.  I niestety tylko
tyle &#8212; nie udało mi się w nim doszukać żadnej większej głębi.
</p>

<p>
Pomimo ilości miejsca, jakie poświęciłem na opisanie tych problemów, muszę
podkreślić, że żadna z wymienionych wad nie popsuła mi zabawy.  Jasne, są to
pewne niedoróbki, ale w grze od małego studia absolutnie jestem w stanie je
wybaczyć.  To, co ważne, to fakt, że <span class="title">Dune: Spice
Wars</span> posiada dobrze przemyślany rdzeń rozgrywki.  Po cichu liczę też, że
gra doczeka się poprawek, które poprawią i balans i sztuczną inteligencję.
</p>

<p>
Jeśli jest coś, co autentycznie mi się nie spodobało, to zakończenie trybu
Podboju.  Kolejne misje kampanii starają się kreślić tło misji, przedstawiając
je, a to jako nadarzającą się okazję do działań dywersyjnych, a to walkę z
rodami renegackimi, a to wsparcie powstania Fremenów przeciwko wrogiemu rodowi.
Na tle wprowadzeń do misji, zakończenie kampanii wypada bardzo blado i jest
praktycznie nieistniejące.  Są to dwa-trzy krótkie zdania mówiące, że twoi
wrogowie zostali pokonani, a ty wygrałeś.  Przyznam, że po trwającej kilkanaście
godzin kampanii liczyłem na bardziej satysfakcjonujące zakończenie.
</p>

<figure class="thumbnail">
<a href="../../img/gry/komputerowe/dune-spice-wars/misja-wstep.jpg">
  <img src="../../img/gry/komputerowe/dune-spice-wars/misja-wstep.jpg"
       alt="Widok z samego początku misji.  Wokół bazy zgromadzona jest garstka
       początkowych jednostek.  Obszary naokoło nie są jeszcze zbadane.  W
       prawym górnym rogu wyświetla się okno z mentatem Piterem de Vries i całym
       oknem tekstu wprowadzającym w kontekst i cel misji.">
</a>
<figcaption>
Kolejne misje starają się nakreślać tło fabularne&hellip;
</figcaption>
</figure>

<figure class="thumbnail">
<a href="../../img/gry/komputerowe/dune-spice-wars/kampania-koniec.jpg">
  <img src="../../img/gry/komputerowe/dune-spice-wars/kampania-koniec.jpg"
       alt="Ekran kończący kampanię, pokazujący mapę Arrakis z podbitymi
       terenami.  Po prawej stronie okno z mentatem Piterem de Vries mówiącym:
       &bdquo;Wygrałeś, Baronie! Arrakis jest twoja! Cała przyprawa Imperium
       znajduje się w twoich dłoniach.&rdquo; W porównaniu do tekstu
       wprowadzającego do misji na wcześniejszym obrazku, tekst podsumowujący
       kampanię jest bardzo krótki.">
</a>
<figcaption>
&hellip;dlatego nijakie zakończenie kampanii rozczarowuje.
</figcaption>
</figure>

<h2 class="subsection-header">Oprawa i wydanie</h2>

<p>
Od strony wizualnej gra prezentuje się bardzo elegancko.  Projekty wizualny gry
nie został oparty na licencji filmowej, aczkolwiek patrząc na niektóre postacie,
widać inspirację dziełem Villeneuve.  Dla mnie to plus, że artyści studia
otrzymali wolną rękę przy tworzeniu swojej interpretacji artystycznej
świata <span class="title">Diuny</span>.  Uważam, że wyszło to grze na
dobre, a stworzona wizja zapisze się w wyobraźni fanów na lata.
</p>

<p>
Podczas rozgrywki gra przełącza się między jednym z dwóch widoków pola walki.
Zbliżając kamerę, ujrzymy widok taktyczny, pokazujący w pełnym trójwymiarze
teren, wojska, budynki w wioskach, ornitoptery, czerwie czy burze.  Nie są to
może jakieś fajerwerki graficzne, ale z pewnością grafika jest tutaj
dobra.  Oddalając kamerę, gra przełączy się na widok strategiczny,
w którym wyświetlane są wyłącznie ikony na dwuwymiarowej mapie.  Wszystko jest
tutaj schludne i czytelne.  I o ile oglądanie powierzchni Arrakis po zbliżeniu
kamery jest bardzo klimatyczne, to jednak z praktycznych względów większość
rozgrywki spędzimy w widoku strategicznym.
</p>

<figure class="thumbnail">
<a href="../../img/gry/komputerowe/dune-spice-wars/widok-taktyczny.jpg">
  <img src="../../img/gry/komputerowe/dune-spice-wars/widok-taktyczny.jpg"
       alt="Widok na oddziały Atrydów atakujące główną bazę rodu Ekazów.
       Widoczne są szczegóły ukształtowania terenu, położenie pojedynczych
       jednostek, a także wioski naokoło wraz ze znajdującymi się w nich
       budynkami.">
</a>
<figcaption>
Widok taktyczny przydaje się głównie podczas walki, do wskazywania celów
pojedynczym oddziałom.
</figcaption>
</figure>

<p>
Niestety, jako osoba z wadą wzroku mocno męczę się z interfejsem gry, a
konkretnie z małym rozmiarem czcionki.  Co prawda gra posiada ustawienia
dostępności pozwalające powiększyć interfejs, ale dla mnie są one
niewystarczające.  To, co widzicie na wszystkich zdjęciach z gry, to jest
maksymalny rozmiar, do jakiego można powiększyć czcionkę.  Dla mnie jest on
wciąż za mały i w trakcie rozgrywki byłem zmuszony przysuwać monitor o
kilkanaście centymetrów do przodu względem jego normalnego ustawienia.
</p>

<p>
Ścieżka dźwiękowa gry jest bardzo dobra.  Dominuje mroczny ambient, świetnie
budujący klimat rozgrywki.  Podejrzewam, że muzyka
do <span class="title">Dune: Spice Wars</span> nie zapisze się w historii
medium tak mocno jak ścieżki dźwiękowe Franka Klepackiego, ale z pewnością
niczego nie można jej zarzucić.  Doceniam również, że zdubbingowano wstępy do
misji.
</p>

<p>
W chwili gdy piszę te słowa, gra dostępna jest wyłącznie w wersji cyfrowej na
Windows na platformie Steam.  To, nie będę ukrywał, spore rozczarowanie dla
mnie.  Po pierwsze, Shiro Games swoje wcześniejsze gry wypuszczało również na
naszym rodzimym GOGu, a więc w wersji bez jakiegokolwiek DRM.  Sam z
tego powodu odwlekałem zakup przez kilka miesięcy, i zdecydowałem się na niego
dopiero przy okazji świątecznej wyprzedaży.  Po drugie, Shiro Games miało długą
tradycję wypuszczania swoich gier również na Linuksa, a to za sprawą korzystania
z języka <a href="https://haxe.org/" class="link" rel="noreferrer">Haxe</a>,
który kompiluje się bez problemów na mnóstwo platform.  Niestety, już przy
poprzedniej grze studia, <span class="title">Wartales</span>, nie
dostaliśmy wersji linuksowej.  <span class="title">Dune: Spice Wars</span>
wpisuje się w ten trend.  Wprawdzie na chwilę obecną gra działa pod Linuksem
przy użyciu Wine albo Protona, ale dla mnie to nie jest stabilne i długofalowo
akceptowalne rozwiązanie.
</p>

<p>
Gra otrzymała spolszczenie kinowe, tzn. przetłumaczono cały tekst, zostawiając
wszelkiego rodzaju tekst mówiony w oryginale.  Niestety, po spolszczeniu widać,
że studio nie miało na nie dużego budżetu.  Zdarzają się błędy gramatyczne czy
nieprzetłumaczone słowa, a także wiele niezręczności językowych.  To plus, że
spolszczenie w ogóle jest, bo pozwala zagrać w grę osobom nieznającym
angielskiego, ale nie uznałbym go za dobre.  Ja grałem po angielsku,
co widać na załączonych obrazkach, a polską wersję językową włączyłem na
krótko jedynie na potrzeby recenzji.
</p>

<figure class="thumbnail">
<a href="../../img/gry/komputerowe/dune-spice-wars/tlumaczenie.jpg">
  <img src="../../img/gry/komputerowe/dune-spice-wars/tlumaczenie.jpg"
       alt="Ekran wyboru frakcji przed rozpocząciem rozgrywki.  Wyświetla się
       opis aktualnie podświetlonej frakcji Harkonnenów. Opis jednej ze
       zdolności głosi: &bdquo;Może używać Ucisk na Wioskach kontrolowanych
       przez Harkonneni&rdquo;.  Dwa inne podpunkty zawierają nieprzetłumaczone
       słowo villages, zamiast polskiego słowa wioska.">
</a>
<figcaption>
Błędy tłumaczenia widać jeszcze przed rozpoczęciem właściwej rozgrywki.
</figcaption>
</figure>

<h2 class="subsection-header">Podsumowanie</h2>

<p>
<span class="title">Dune: Spice Wars</span> okazało się być bardzo pozytywną
niespodzianką.  Gra wyjęła mi z życia kilkadziesiąt godzin, i wszystko wskazuje
na to, że na tym nie koniec.  Jestem bardzo ciekaw, jaka przyszłość czeka grę
dalej.  Od momentu premiery gra otrzymała dwie większe poprawki, a na początku
marca twórcy zapowiedzieli pierwsze DLC dodające Ix, czyli Ród Verniusów.  Nie
ukrywam, że mam tutaj mieszane uczucia.  Z jednej strony jestem wielkim
przeciwnikiem DLC i wydawania gier w kawałkach.  Z drugiej jednak rozumiem, że
utrzymanie serwerów do gry sieciowej kosztuje pieniądze i jakoś trzeba te koszty
pokryć.  W <span class="title">Dune: Spice Wars</span> nie ma mikrotransakcji
ani innych zakupów, więc zostaje cykliczne wypuszczanie płatnych rozszerzeń.
Dla mnie ostatecznie wszystko rozbije się o cenę DLC i ich ostateczną ilość.
Poczekamy, zobaczymy.  Na pewno będzie trzeba w przyszłości tę recenzję
zaktualizować z uwzględnieniem nowej zawartości.
</p>

<p>
Bez względu na to jak potoczą się dalsze losy gry, już teraz zdecydowanie jest
to gra, w którą warto zagrać.  Jeśli w latach 90. tak jak ja uwielbialiście
gry od Westwoodu i tęsknicie za walką na pustyniach Arrakis,
to <span class="title">Dune: Spice Wars</span> powinno przypaść wam do gustu.
</p>


<div class="go-back-link">
  <a class="link" href="../../gry.html">Wstecz</a>
</div>

</div>

</main>

<footer>
<div class="footer">
Data ostatniej modyfikacji: 2025-02-16
</div>
</footer>

</body>
</html>
