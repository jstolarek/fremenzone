<!DOCTYPE html>

<html lang="pl">
<head>
  <meta charset="utf-8">
  <meta name="viewport" content="width=device-width, initial-scale=1.0">
  <meta name="author" content="Jan Stolarek">
  <link rel="preload" as="font" type="font/woff2" href="../../fonts/fa-solid-900.woff2" crossorigin>
  <link rel="preload" as="style" type="text/css" href="../../styl.css">
  <link rel="preload" as="image" type="image/png" href="../../img/gry.png">
  <link rel="stylesheet" type="text/css" href="../../styl.css">
  <link rel="icon" type="image/x-icon" href="../../favicon.png">
  <link rel="license" href="../../LICENCJA.md">
  <title>Gry | Fremen Zone</title>
</head>

<body>

<!-- Przełączanie widoczności menu na małych ekranach -->
<script src="../../showSmallMenu.js"></script>

<!-- Belka nawigacyjna -->
<nav>
  <!-- Duże ekrany -->
  <div class="navbar">
    <!-- Hamburger menu widoczne na małych ekranach. -->
    <a class="navbar-hide-large" href="javascript:void(0);"
       onclick="showSmallMenu()" title="Menu strony">
      <div class="hamburger-menu-icon"></div></a>
    <!-- Wpisy menu widoczne na dużych ekranach. -->
    <a class="large-navbar-button navbar-hide-small" href="../../index.html">Wstęp</a>
    <a class="large-navbar-button navbar-hide-small" href="../../ksiazki.html">Książki</a>
    <a class="large-navbar-button navbar-hide-small" href="../../filmy.html">Filmy</a>
    <a class="large-navbar-button navbar-hide-small navbar-active-button" href="../../gry.html">Gry</a>
    <a class="large-navbar-button navbar-hide-small" href="../../gadzety.html">Gadżety</a>
    <a class="large-navbar-button navbar-hide-small" href="../../artykuly.html">Artykuły</a>
    <a class="large-navbar-button navbar-hide-small" href="../../pliki.html">Pliki</a>
    <a class="large-navbar-button navbar-hide-small rss-icon" type="application/rss+xml" href="../../feed.xml"></a>
    <a class="large-navbar-button navbar-hide-small legacy-navbar-button" href="../../legacy/index.htm">Stara strona</a>
  </div>

  <!-- Małe ekrany.  Wpisy wyświetlane/chowane z poziomu skryptu. -->
  <div id="small-navbar-id" class="navbar navbar-hide navbar-hide-large">
    <a class="small-navbar-button" href="../../index.html">Wstęp</a>
    <a class="small-navbar-button" href="../../ksiazki.html">Książki</a>
    <a class="small-navbar-button" href="../../filmy.html">Filmy</a>
    <a class="small-navbar-button navbar-active-button" href="../../gry.html">Gry</a>
    <a class="small-navbar-button" href="../../gadzety.html">Gadżety</a>
    <a class="small-navbar-button" href="../../artykuly.html">Artykuły</a>
    <a class="small-navbar-button" href="../../pliki.html">Pliki</a>
    <a class="small-navbar-button legacy-navbar-button" href="../../legacy/index.htm">Stara strona</a>
    <a class="small-navbar-button rss-icon" type="application/rss+xml" href="../../feed.xml"></a>
  </div>
</nav>

<!-- Logo sekcji -->
<header>
  <img src="../../img/gry.png" class="logo" alt="">
</header>

<main>

<h1 class="section-header">Diuna: Imperium</h1>
<div class="section-body">

<div class="info-section">
<a class="info-cover-small" href="../../img/gry/planszowe/diuna-imperium/pudelko.jpg">
  <img src="../../img/gry/planszowe/diuna-imperium/pudelko.jpg" class="info-cover"
       alt="Dolna połowa okładki gry przedstawia fragment planety Arrakis
       widzianej z kosmosu.  Na pierwszym planie znajdują się dwa księżyce.
       Górna część pudełka to ciemny obszar kosmosu, na tle którego znajduje się
       napis z tytułem gry.">
</a>

<ul class="info-contents">
  <li><span class="info-list-entry">Tytuł oryginały:</span> Dune: Imperium</li>
  <li><span class="info-list-entry">Tytuł polski:</span> Diuna: Imperium</li>
  <li><span class="info-list-entry">Projektant:</span> Paul Dennen</li>
  <li><span class="info-list-entry">Wydanie oryginalne:</span> Dire Wolf, 2020</li>
  <li><span class="info-list-entry">Wydanie polskie:</span> <a class="link"
  href="https://luckyduckgames.com/pl" rel="noreferrer">Lucky Duck Games</a>,
  2021</li>
</ul>
</div>

<p>
Zawsze trochę zazdrościłem fanom <span class="title">Gwiezdnych
Wojen</span> i <span class="title">Władcy Pierścieni</span>.  Bogactwo
świata stworzonego przez Franka Herberta nie ustępuje tym tytułom ani o krok,
lecz pomimo tego <span class="title">Diuna</span> nie doczekała się takiej
samej popularności w popkulturze i idącej za nią liczbą adaptacji
planszówkowych.  Coś zaczęło się zmieniać w 2019 roku, kiedy wznowiono
oryginalną grę planszową <span class="title">Dune</span> z 1979 roku.
Kiedy w 2020 wydano nowo opracowaną <span class="title">Diunę:
Imperium</span> pojawiła się nadzieja, że
uniwersum <span class="title">Diuny</span> na stałe zagości na stołach
graczy.  W 2023 można śmiało powiedzieć, że tak się stało,
a <span class="title">Diuna: Imperium</span> faktycznie była zwiastunem
nadchodzących zmian.
</p>

<h2 class="subsection-header">Komponenty</h2>

<p>
Na polskim rynku <a class="link"
href="https://luckyduckgames.com/pl/gry/174-diuna-imperium" rel="noreferrer">gra
została wydana przez Lucky Duck Games</a>.  Gra sprzedawana jest w standardowym
kwadratowym pudełku z plastikową wypraską.  W środku znajdziemy planszę, kilka
talii kart, plansze graczy, tekturowe żetony, drewniane znaczniki, oraz
instrukcję<a class="local-link footnote-link" href="#errata"
id="errata-ref"></a>.  Wszystkie komponenty, z wyjątkiem ostatniego, są wysokiej
jakości.  Plansza jest gruba i solidna, a i kartom niczego nie można zarzucić
jeśli chodzi o trwałość.  Natomiast instrukcja jest wydrukowana na bardzo
cienkim papierze i niestety widać, że na tym komponencie wydawca postanowił
przyoszczędzić.  Co więcej, z jakiegoś powodu zasady dla jednego i dwóch graczy
znalazły się na osobnej cieniuteńkiej kartce, zamiast być po prostu rozdziałem w
instrukcji.  W kwestii jakości wykonania instrukcja wypada więc dosyć słabo.
</p>

<p>
Szata graficzna <span class="title">Diuny: Imperium</span> oparta jest na
ekranizacji Denisa Villeneuve.  Na pudełku zobaczymy czcionkę znaną z filmu, na
niektórych kartach wykorzystano wizerunki aktorów, a projekt graficzny
całościowo nawiązuje do stylistyki filmu.  Niestety to ostatnie nie sprawdza się
zbyt dobrze.  O ile bursztynowe barwy i ciemne odcienie brązu wypadają
rewelacyjnie na ekranie kinowym i świetnie budują nastrój, o tyle w grze
planszowej dają nijaki i przygnębiający efekt.  Co prawda planszę gry
zaprojektowano w sposób czytelny &#8212; wszelkie oznaczenia są dobrze widoczne
i nie zlewają się z tłem &#8212; jednak jej całościowy wygląd jest dosyć
niemrawy.  Ilustracje na kartach też wypadają przeciętnie i daleko im chociażby
do <span class="title">Magic: The Gathering</span>.
</p>

<h2 class="subsection-header">Mechanika</h2>

<p>
<span class="title">Diuna: Imperium</span> przeznaczona jest dla 1 do 4
graczy, przy czym grając w mniej niż, trzy osoby trzeba korzystać z &bdquo;bota&rdquo;,
który symuluje obecność żywego gracza.  Ku mojemu wielkiemu zaskoczeniu wydawca
na swojej stronie klasyfikuje grę jako strategię.  Podobną klasyfikację
zobaczymy <a class="link"
href="https://boardgamegeek.com/boardgame/316554/dune-imperium"
rel="noreferrer">w serwisie BoardGameGeek</a>.  Spieszę powiedzieć, że jest to
wierutna bzdura.  W <span class="title">Diunie: Imperium</span> nie ma
żadnego długofalowego zarządzania ruchami, położeniem, produkcją, czy
zaopatrzeniem wojsk.  Ba, nie istnieje nawet mapa podzielona na obszary, między
którymi można by było przemieszczać wojska!  Słowem w mechanice gry nie
występuje żaden element, który uprawniałby do nazwania ją strategią.  Skąd więc
pomysł, by zaliczyć grę do strategii?  Jedyne co przychodzi mi do głowy to chęć
nawiązania do starych gier komputerowych w
uniwersum <span class="title">Diuny</span>, które faktycznie były
strategiami i do których spora część graczy na pewno ma sentyment.  Mówiąc
inaczej, zwykły chwyt marketingowy.  Prawda jest taka,
że <span class="title">Diuna: Imperium</span> to typowy przedstawiciel
gatunku gier euro: działania wykonywane przez graczy są dosyć abstrakcyjne,
konflikt niebezpośredni, a losowość mocno ograniczona (brak rzutów kostkami).
Podstawę mechaniki stanowią typowy dla gier euro mechanizm alokacji robotników
(tzw. <i>worker placement</i>) oraz, rzadziej spotykane, budowanie talii
(<i>deckbuilding</i>).
</p>

<p>
Rozpoczynając rozgrywkę, każdy z graczy wybiera przywódcę swojej frakcji.  Każdy
przywódca dysponuje unikalną akcją specjalną oraz pasywnym bonusem.  Akcja
specjalna aktywowana jest w momencie zagrywania karty z symbolem sygnetu, zaś
bonus pasywny najczęściej uruchamia się w określonych sytuacjach, na przykład
obniżając koszt wybranych akcji.
</p>

<p>
W grze występują trzy podstawowe rodzaje surowców: solari (pieniądze), przyprawa
oraz woda.  Ponadto każdy gracz posiada robotników (tutaj: agentów), którzy są
niezbędni do wykonywania akcji.  Początkowo jest ich dwóch, ale w toku rozgrywki
można na stałe dokupić trzeciego oraz uzyskać chwilowy dostęp do czwartego.
Każdy gracz posiada również do swojej dyspozycji drewniane kostki reprezentujące
wojska.  Te będą umieszczane albo w garnizonie gracza, albo w tzw.  obszarze
konfliktu, stanowiącym abstrakcyjną reprezentację pola bitwy.  Umiejętne
zarządzanie posiadanymi robotnikami oraz innymi zasobami jest kluczem do
zwycięstwa w grze.
</p>

<p>
Rozgrywka toczy się na mapie, na której rozmieszczone są pola reprezentujące
możliwe do wykonania akcje.  Wykonanie akcji wymaga wysłania agenta na jej pole,
przy czym każda akcja może być w danej turze wykonana tylko raz.  Jeśli inny
gracz zdążył już zająć jakieś pole, pozostaje nam czekanie na kolejną turę,
kiedy akcja stanie się ponownie dostępna.  Akcje pozwalają na wymianę i
pozyskiwanie zasobów oraz kart.  Część akcji ma dodatkowo określone dodatkowy
koszt, który trzeba opłacić, albo warunki wstępne, które trzeba spełnić.
</p>

<p>
Przykładowo, jeśli chcemy zdobyć przyprawę, musimy posłać agenta na jedno z pól
pustyni.  Te bardziej odległe oferują więcej przyprawy, ale wymagają poświęcenia
wody.  Tą możemy zdobyć wysyłając zawczasu agenta do Fremenów.  Mają przyprawę
możemy ją spieniężyć na polu KHOAM, a zarobione pieniądze wykorzystać np. w
Landsraadzie do zatrudnienia nowego agenta bądź mobilizacji wojska.  Ale możemy
też użyć przyprawy do opłacenia w Gildii Kosmicznej transportu wojska oraz wody.
Jeśli graliście kiedyś w jakąkolwiek grę euro, te wszystkie schematy zdobywania
i wydawania zasobów będą wam znajome.
</p>

<p>
Każde pole akcji ma przypisany typ pola (Landsraad, Miasto, Handel przyprawą)
bądź powiązaną frakcję (Fremeni, Bene Gesserit, Gildia Kosmiczna, Imperator)
&#8212; łącznie siedem różnych typów pól.  Wysłanie agenta na dane pole wymaga
zagrania z ręki karty z symbolem pasującym do typu danego pola.  W tym celu
każdy gracz posiada własną talię kart Imperium.  Gracze zaczynają rozgrywkę z
tymi samymi dziesięcioma kartami w talii, z których na początku tury bierze się
na rękę pięć.  Karty, oprócz symbolu pola, mogą posiadać dodatkowy efekt, który
jest rozpatrywany w momencie zagrywania.  Ponadto, wysłanie agenta na pole
przypisane do jednej z czterech wymienionych frakcji powoduje postęp na torze
sojuszu danej frakcji, a to z kolei przekłada się na uzyskiwanie punktów
zwycięstwa.  Na koniec tury gracz odsłania karty, które zostały na ręku i za ich
sumaryczną wartość oznaczoną na dole karty (tzw. perswazję) może zakupić do
swojej talii nowe karty z dostępnej puli.  Nowo zakupione karty lądują
początkowo na stosie kart odrzuconych i mają szansę trafić na rękę gracza
dopiero po przetasowaniu talii.  Mechanizm dołączania do talii silniejszych kart
ma pozwolić graczom na rozbudowę możliwości działania w miarę trwania rozgrywki.
</p>

<p>
Poza kartami Imperium istnieją również karty Intryg, zdobywane poprzez wykonanie
niektórych akcji.  Karty Intryg zapewniają jednorazowe bonusy i nie wliczają się
do normalnej ręki gracza.
</p>

<p>
W grze znajduje się także talia Konfliktów, składająca się z trzynastu
przygotowanych na początku rozgrywki kart.  Na początku każdej tury odkrywana
jest nowa karta Konfliktu określająca trzy dostępne nagrody, uszeregowane od
najlepszej do najsłabszej.  Na koniec tury gracze otrzymują nagrody w zależności
od ilości wojsk, które udało im się zgromadzić w obszarze konfliktu na planszy.
Początkowe konflikty mają stosunkowo niskie nagrody, ale w miarę przebiegu
rozgrywki nagrody z kart konfliktów stają się coraz bardziej wartościowe.  W
rezultacie końcowe tury gry są zdominowane przez próby wysłania jak największej
liczby oddziałów na obszar konfliktu, ewentualnie świadomego odpuszczenia
bieżącej tury i zbierania sił na następną.
</p>

<p>
Gra kończy się albo po rozegraniu wszystkich kart konfliktu &#8212; czyli
trzynastu tur &#8212; albo gdy przynajmniej jeden z graczy uzyska dziesięć
punktów zwycięstwa.  Punkty zwycięstwa można zdobyć albo poprzez wygrywanie
konfliktów w kilku końcowych turach (wcześniejsze karty Konfliktów nie dają
punktów zwycięstwa), albo poprzez wykonywanie akcji przypisanych do jednej z
czterech frakcji i wynikające z tego postępy na torach frakcji.  Rozgrywka nie
należy do bardzo długich i z reguły zamyka się w przedziale 90-120 minut.
</p>

<p>
Wspomniałem wcześniej o wykorzystaniu bota w grze dwuosobowej.  Ma on postać
dodatkowej talii kart, tzw. talii rodu Hagalów, która służy do symulowania akcji
podejmowanych przez trzeciego gracza.  W wyniku jej użycia losowe pola akcji
mogą zostać zajęte przez agentów bota, ograniczając pole manewru dwójki
faktycznych graczy.  Z jednej strony bot wydaje się trochę &bdquo;przypakowany&rdquo;, w tym
sensie, że postępy, które robi na torach sojuszy z frakcjami, są z reguły dużo
szybsze niż te czynione przez graczy.  Z drugiej strony w żadnej z rozegranych
przeze mnie gier bot nawet nie był blisko wygrania w grze, co nie powinno być
zaskoczeniem biorąc pod uwagę, że jego akcje są praktycznie wykonywane na ślepo.
Nie dane mi było przetestować trybu dla jednego gracza, ale u jego podstaw leży
mechanizm sterowania dwoma botami za pomocą talii rodu Hagalów.
</p>

<h2 class="subsection-header">Wrażenia</h2>

<p>
Czy będąc fanem albo <span class="title">Diuny</span>, albo gier euro
powinieneś zainteresować się <span class="title">Diuną: Imperium</span>?  W
obu przypadkach byłbym ostrożny.
</p>

<p>
Cechą charakterystyczną większości gier euro jest zupełna abstrakcyjność
mechaniki i ta reguła potwierdza się w przypadku
<span class="title">Diuny: Imperium</span>, gdzie mechanika gry i jej
tematyka pozostają bez żadnego związku ze sobą.  Nie liczcie więc na to, że gra
pozwoli wam poczuć klimat powieści.
</p>

<p>
Mechanika jako taka też mnie nie porwała.  Rozmieszczanie agentów w celu
zdobywania kolejnych zasobów jest bardzo standardowe i nie odbiega niczym od
tego co widziałem w innych grach euro.  Jedynym wyróżnikiem wydaje się być tutaj
konieczność zagrania odpowiedniej karty, by móc wykonać akcję.  Sam mechanizm
budowania talii nie działa szczególnie dobrze i wydaje się być co najwyżej
symbolicznym dodatkiem.  Jak pisałem wcześniej, gracze rozpoczynają grę z
dziesięcioma kartami, a szansa na dodanie nowych kart do talii będzie pojawiać
się pod koniec maksymalnie dwunastu tur.  W praktyce nie co turę udaje się coś
dokupić.  Nie jestem pewien czy kiedykolwiek udało mi się kupić więcej niż 8-9
kart.  W rezultacie pod koniec gry połowę talii nadal stanowić będą słabe karty
początkowe, chociaż części z nich można się pozbyć za pomocą mechaniki
wyrzucania kart z talii.  Oczywiście pod warunkiem, że uda się dobrać
odpowiednie karty, bo to też wcale nie jest oczywiste.  Karty dostępne do zakupu
są losowane i ciężko jest tutaj o jakieś długofalowe planowanie i przemyślane
budowanie talii.  I to jest właśnie mój największy zarzuty pod kątem mechaniki
gry: duża losowość wynikająca z kart i brak istotnego wpływu budowania talii na
rozgrywkę.
</p>

<p>
Mam też poczucie, że gracz zaczynający grę ma lekką przewagę, bo przez kilka
początkowych tur gry jest o krok do przodu przed innymi.  A być krok do przodu
oznacza zdobycie jako pierwszemu dostępu do trzeciego agenta, co mocno zmienia
balans sił.  Nie determinuje to ostatecznie rozgrywki, ale uważam, że idealnego
balansu nie osiągnięto, a w grze nie występuje żadna mechanika mająca
zrównoważyć przewagę gracza rozpoczynającego.
</p>

<h2 class="subsection-header">Podsumowanie</h2>

<p>
Czy zatem warto zagrać w <span class="title">Diunę: Imperium</span>?  Jak
można wywnioskować z powyższej recenzji mnie osobiście średnio przypadła do
gustu.  Z pewnością nie jest to gra z tych najgorszych, ale też nie nazwałbym
jej grą wybitną.  Ot, przeciętny tytuł, grałem w wiele lepszych.  Muszę jednak
odnotować, że w serwisie BoardGameGeek <span class="title">Diuna:
Imperium</span> ma bardzo wysoką średnią ocen i w chwili pisania tych słów
znajduje się <a class="link"
href="https://boardgamegeek.com/browse/boardgame?sort=rank" rel="noreferrer">na
siódmym miejscu rankingu wszystkich gier planszowych</a>.  To jest naprawdę
bardzo wysoka lokata i nie będę ukrywał, że stanowi dla mnie sporą zagadkę czemu
gracze oceniają ją aż tak wysoko.  Dlatego powiedziałbym, że jeśli będziecie
mieć okazję zagrać, to zróbcie to i wyróbcie sobie własną opinię.  Najlepiej na
trzech albo czterech graczy.  Może mimo wszystko <span class="title">Diuna:
Imperium</span> przypadnie wam do gustu bardziej niż mnie?  Ja, póki co, się nie
poddaję i gram jak tylko mam okazję.  Liczę, że uda mi się dostrzec co inni
gracze widzą w tej grze.
</p>

<h2 class="footnotes-header">Przypisy</h2>

<ol class="footnotes-list">
  <li id="errata">Do polskiej instrukcji wkradł się mały błąd.  Na stronie
  wydawcy znajduje się <a class="link"
  href="https://luckyduckgames.com/errata-do-gry-diuna-imperium"
  rel="noreferrer">errata</a>
  <a class="local-link back-ref" href="#errata-ref"></a>
  </li>
</ol>


<div class="go-back-link">
  <a class="link" href="../../gry.html">Wstecz</a>
</div>

</div>

</main>

<footer>
<div class="footer">
Data ostatniej modyfikacji: 2024-03-03
</div>
</footer>

</body>
</html>
