<!DOCTYPE html>

<html lang="pl">
<head>
  <meta charset="utf-8">
  <meta name="viewport" content="width=device-width, initial-scale=1.0">
  <meta name="author" content="Jan Stolarek">
  <link rel="stylesheet" type="text/css" href="../styl.css">
  <link rel="icon" type="image/x-icon" href="../favicon.png">
  <link rel="license" href="../LICENCJA.md">
  <title>Filmy | Fremen Zone</title>
</head>

<body>

<!-- Przełączanie widoczności menu na małych ekranach -->
<script src="../showSmallMenu.js"></script>

<!-- Belka nawigacyjna -->
<nav>
  <!-- Duże ekrany -->
  <div class="navbar">
    <!-- Hamburger menu widoczne na małych ekranach. -->
    <a class="navbar-hide-large" href="javascript:void(0);"
       onclick="showSmallMenu()" title="Menu strony">
      <div class="hamburger-menu-icon"></div></a>
    <!-- Wpisy menu widoczne na dużych ekranach. -->
    <a class="large-navbar-button navbar-hide-small" href="../index.html">Wstęp</a>
    <a class="large-navbar-button navbar-hide-small" href="../ksiazki.html">Książki</a>
    <a class="large-navbar-button navbar-hide-small navbar-active-button" href="../filmy.html">Filmy</a>
    <a class="large-navbar-button navbar-hide-small" href="../gry.html">Gry</a>
    <a class="large-navbar-button navbar-hide-small" href="../artykuly.html">Artykuły</a>
    <a class="large-navbar-button navbar-hide-small" href="../pliki.html">Pliki</a>
    <a class="large-navbar-button navbar-hide-small rss-icon" type="application/rss+xml" href="../feed.xml"></a>
    <a class="large-navbar-button navbar-hide-small legacy-navbar-button" href="../legacy/index.htm">Stara strona</a>
  </div>

  <!-- Małe ekrany.  Wpisy wyświetlane/chowane z poziomu skryptu. -->
  <div id="small-navbar-id" class="navbar navbar-hide navbar-hide-large">
    <a class="small-navbar-button" href="../index.html">Wstęp</a>
    <a class="small-navbar-button" href="../ksiazki.html">Książki</a>
    <a class="small-navbar-button navbar-active-button" href="../filmy.html">Filmy</a>
    <a class="small-navbar-button" href="../gry.html">Gry</a>
    <a class="small-navbar-button" href="../artykuly.html">Artykuły</a>
    <a class="small-navbar-button" href="../pliki.html">Pliki</a>
    <a class="small-navbar-button legacy-navbar-button" href="../legacy/index.htm">Stara strona</a>
    <a class="small-navbar-button rss-icon" type="application/rss+xml" href="../feed.xml"></a>
  </div>
</nav>

<!-- Logo sekcji -->
<header>
  <img src="../img/filmy.png" class="logo" alt="">
</header>

<main>

<h1 class="section-header">Diuna: Część Pierwsza</h1>
<div class="section-body">

<div class="info-section">
<a class="info-cover-small" href="../img/filmy/diuna-2021/plakat.jpg">
  <img src="../img/filmy/diuna-2021/plakat.jpg" class="info-cover"
       alt="Plakat reklamujący film">
</a>

<ul class="info-contents">
  <li><span class="info-list-entry">Tytuł oryginału:</span> Dune</li>
  <li><span class="info-list-entry">Tytuł polski:</span> Diuna</li>
  <li><span class="info-list-entry">Reżyseria:</span> Denis Villeneuve</li>
  <li><span class="info-list-entry">Rok premiery:</span> 2021</li>
  <li><span class="info-list-entry">Czas trwania:</span> 155 minut</li>
</ul>
</div>

<p>
Początki nowej ekranizacji <span class="book-title">Diuny</span> sięgają 2012
roku, kiedy dwójka producentów, Mary Parent i Cale Boyter, rozpoczęło rozmowy z
Herbert Estate, właścicielem praw do świata Diuny, w sprawie pozyskania praw do
nakręcenia filmu<a class="local-link footnote-link" href="#prawa"
id="prawa-ref"></a>.  Kto pracował w korporacji, ten wie, że załatwienie
czegokolwiek potrafi się ciągnąć.  Nie inaczej było tutaj.  Kwestię praw do
nakręcenia filmu na podstawie powieści Franka Herberta udało się dopiąć dopiero
w 2016 roku, kiedy Parent i Boyter zostali zatrudnieni na wysokich stanowiskach
w firmie Legendary Entertainment.  Szczęśliwym zbiegiem okoliczności, w tym
samym roku we wrześniu na Festiwalu Filmowym w Wenecji Denis Villeneuve, przy
okazji promowania swojego filmu <span class="film-title">Nowy Początek</span>
(ang. <span class="film-title">Arrival</span>) powiedział w wywiadzie, że jego
życiowym marzeniem jest nakręcenie ekranizacji
<span class="book-title">Diuny</span>.  Te słowa nie przeszły niezauważone.  Do
końca 2016 roku Herbert Estate udzieliło Legendary Entertainment praw do
ekranizacji i zatwierdziło Villeneuve jako reżysera.
</p>

<p>
Villeneuve rozpoczął pisanie scenariusza na początku 2017 roku.  Początkowo
pisał sam, ale szybko dołączył do niego Eric Roth, mający na koncie
m.in. scenariusz do <span class="film-title">Forest Gump</span>.  W 2018 roku w
pisanie scenariusza włączył się również Jon Spaihts
(m.in. <span class="film-title">Prometeusz</span>).  Jedną z pierwszych decyzji
było trzymanie się kanonu oryginalnej powieści Franka Herberta.  Drugą było
podzielenie ekranizacji na dwie części.  Z jednej strony jest to decyzja bardzo
słuszna, ze względu na objętość materiału źródłowego, a z drugiej nieco
ryzykowna, bo przecież wytwórnia zatwierdziła, póki co, tylko jeden film.  W
przypadku klapy finansowej mielibyśmy częściową adaptację urwaną w połowie.
</p>

<p>
Zdjęcia do filmu rozpoczęły się w marcu 2019 i trwały pięć miesięcy.  Większość
ujęć zrealizowano w studiach w Budapeszcie, ale ekipa filmowała również na
pustyniach Jordanii i Dubaju, w Norwegii, która udawała Kaladan, a dodatkowe
ujęcia na etapie produkcji dokręcano na pustyniach niedaleko Los Angeles.
Pierwotna premiera filmu została zaplanowana na końcówkę 2020 roku, ale pandemia
COVID-19 wymusiła przesunięcie premiery.  Ostatecznie film miał przedpremierowy
pokaz 3 września 2021 roku na festiwalu w Wenecji, a do kin wszedł w
październiku.  Równolegle z premierą kinową film pojawił się na platformie
streamingowej HBO Max, co, nawiasem mówiąc, wywołało niezadowolenie zarówno ze
strony Legendary Entertainment, jak i samego Denisa Villeneuve.  Ten ostatni
<a class="link"
href="https://variety.com/2020/film/news/dune-denis-villeneuve-blasts-warner-bros-1234851270/"
rel="noreferrer">ostro skrytykował decyzję</a>,
argumentując, że jest ona podyktowana wyłącznie próbą finansowego ratowania
AT&amp;T (właściciela Warner Bros., będącego dystrybutorem filmu).  Bez względu
na obiekcje reżysera co do metod dystrybucji, film okazał się finansowym
sukcesem, a to z kolei poskutkowało praktycznie natychmiastowym zatwierdzeniem
produkcji drugiej części.
</p>

<h2 class="subsection-header">Jak wypada adaptacja?</h2>

<blockquote>
Adaptacja filmowa utworu literackiego wymaga jego przekształcenia. Jest to
niezbędne, gdyż żeby wiernie adaptować poezję i istotę dzieła innej osoby,
trzeba niekiedy dopuścić się zdrady wobec jego pewnych aspektów, a potem
pogodzić się z tymi decyzjami, by przetrwać w sensie twórczym.
<div class="quote-source"><span class="book-title">Sztuka i duch Diuny</span>
  <a class="local-link source-link" href="#source-book"
  id="source-book-ref"></a>, str. 8</div>
</blockquote>

<p>
Zacznijmy od powiedzenia najważniejszej rzeczy:
<span class="film-title">Diuna</span> Denisa Villeneuve to bardzo dobra
adaptacja.  Oglądając ją pierwszy raz, miałem wrażenie, że zdecydowana większość
scen została żywcem przeniesiona z książki.  Przy drugim obejrzeniu dotarło do
mnie, że wcale tak nie jest i mało która scena rozgrywa się dokładnie tak jak w
powieści.  Właściwie całość materiału źródłowego została przerobiona i
dostosowana do języka filmowego.  Pojawiło się mnóstwo nowych scen, budujących
zarówno tło postaci jak i świat Diuny.  W powieści wiele ważnych wydarzeń jest
jedynie relacjonowanych w dialogach między postaciami.  W filmie te wydarzenia
zostały przedstawione w swoich osobnych scenach.  Świetnym przykładem jest
pokazanie jak Jessica uczy Paula metod Bene Gesserit, każąc mu ćwiczyć użycie
Głosu w trakcie wspólnego posiłku.  W filmie zobaczymy też sceny wydania
imperatorskiego edyktu nakazującego Atrydom przejęcie Arrakis czy zawierania
sojuszu między Harkonnenami a Sardaukarami.  Ponadto do wielu dialogów bardzo
zręcznie wpleciono tzw. "lore dump", czyli wyjaśnianie świata przedstawionego
pozwalające widzowi lepiej poznać i zrozumieć świat Diuny.  W ten sposób film
przekazuje to samo co powieść, stosując do tego jedynie inne środki.  Choć
trudno jest mi postawić się na miejscu kogoś, kto ogląda film nie znając
powieści, to nie mogę się oprzeć uczuciu, że nowa ekranizacja jest bardzo
przystępna dla osób nieznających materiału źródłowego.
</p>

<figure class="thumbnail">
<a href="../img/filmy/diuna-2021/wojska-atrydow.jpg">
  <img src="../img/filmy/diuna-2021/wojska-atrydow.jpg"
       alt="Wojska Atrydów lądują w Arrakin.">
</a>
<figcaption>Wojska Atrydów lądują w Arrakin.</figcaption>
</figure>

<p>
Wierność oryginałowi oczywiście nie jest absolutna.  Drastycznych odstępstw od
książek nie ma, ale pewne sceny oraz aspekty świata Diuny zostały w procesie
adaptacji pominięte.  Jeśli chodzi o sceny, to zabrakło uczty w pałacu Arrakin,
która jest jedną z moich ulubionych.  Rozumiem, że nie jest to najważniejsza
scena w książce, ale bardzo klimatycznie przedstawia lokalną politykę na
Arrakis.  W filmie pominięto też wiele elementów świata znanych z powieści.
Właściwie cały świat wielkiej polityki &#8212; Laandsrad, KHOAM, czy Gildia
&#8212; jest przemilczany.  Takie uproszczenie świata zaliczam na wielki plus.
Opowieść nic nie traci, a widz nie zostaje zalany potokiem informacji o świecie.
Film nie wspomina też ani słowem o Wielkiej Konwencji i tabu, jakie stanowi
użycie broni atomowej.  Nie ukrywam, że jestem ciekaw, jak zostanie to rozegrane
w drugiej części filmu, bo przecież broń jądrowa odegrała w powieści kluczowe
znaczenie w bitwie o Arrakin.</p>

<p>
Nie wszystkie odstępstwa zaliczam jednak na plus.  Idąc dalej, w filmie nie ma
żadnych wzmianek o tym, że kontakt lasera i tarczy prowadzi do fuzji subatomowej
i tym samym gigantycznej eksplozji porównywalnej z atomową.  Dlatego też w kilku
scenach zobaczymy swobodne użycie rusznic, np. Harkonnenów ostrzeliwujących
osłonięty tarczą ornitopter Duncana albo Sardaukarów przecinających drzwi wiązką
laserową przebijającą się na wylot.  I wreszcie Głos.  W powieści jest on raczej
przedstawiany jako silna, niemniej jednak subtelna metoda oddziaływania.  W
filmie wygląda on na wszechmocny sposób wydawania innym rozkazów.  Świetnie
widać to w scenie kiedy Jessica i Paul są wiezieni ornitopterem Harkonnenów na
pustynię.  W powieści Jessica subtelnie insynuuje "Panowie!  Nie ma potrzeby bić
się o mnie", jednocześnie przekonując oprawców, że jest to dokładnie to, co
powinni zrobić.  Filmowa Jessica wydaje bezpośrednie rozkazy &#8212;"Zabij go!"
&#8212; sterując żołnierzem Harkonnenów jak marionetką.
</p>

<figure class="thumbnail">
<a href="../img/filmy/diuna-2021/shai-hulud.jpg">
  <img src="../img/filmy/diuna-2021/shai-hulud.jpg"
       alt="Płaskorzeźba Shai-Huluda w rezydencji w Arrakin.">
</a>
<figcaption>Płaskorzeźba Shai-Huluda w rezydencji w Arrakin.</figcaption>
</figure>

<p>
Na osobny komentarz zasługują nieco uproszczone relacje między niektórymi
postaciami.  W powieści, kiedy Atrydzi przybywają na Arrakis, jednym z
kluczowych elementów definiujących relacje między głównymi postaciami jest
świadomość tego, że wśród nich jest zdrajca.  Podejrzenie pada na Jessicę,
prowadząc do antagonizmów między nią, a Thufirem Hawatem, Letem i Duncanem
Idaho.  W filmie ten wątek jest całkowicie pominięty, podobnie jak jakiekolwiek
relacje z Thufirem i dr Yueh.  Ten ostatni, zanim dowiemy się, że jest zdrajcą,
pokazuje się na ekranie raptem parę razy i stanowi raczej postać trzecioplanową.
I wreszcie, w pierwszej części filmu w ogóle nie pojawia się Feyd-Rautha.  Tylko
czy to wszystko, co napisałem powyżej, w jakiś sposób ujmuje filmowi?  Jestem
zwolennikiem wierności materiałowi źródłowemu, ale, uczciwie mówiąc, ponownie
mam poczucie, że twórcy adaptacji postąpili słusznie, wprowadzając uproszczenia.
</p>

<h2 class="subsection-header">Aktorzy</h2>
<p>
Pomówmy o aktorach i postaciach, które wykreowali.  Twórcy filmu nie mieli
łatwego zadania.  Ekranizacja Lyncha z lat osiemdziesiątych może i nie była zbyt
udana, ale miała naprawdę rewelacyjny dobór aktorów, który na lata wpłynął na
wizję tego jak wyglądają postacie z <span class="book-title">Diuny</span>.  Kyle
McLahlan stał się twarzą Paula w komputerowej adaptacji powieści z 1992 roku, a
Patrick Stewart fenomenalnie wykreował Gurneya Hallecka, a wygląd innych postaci
wyraźnie inspirował twórców adaptacji komputerowych z Westwood Studios.  Jak na
tym tle wypada dobór aktorów w filmie Villeneuve?  W mojej ocenie jest w
porządku.  Z udanych kreacji w pierwszej kolejności wskazałbym Rabbana granego
przez Dave'a Bautistę.  Co prawda Rabban pojawia się w zaledwie kilku ujęciach i
przez cały film wypowiada bodajże ze trzy kwestie, ale Bautista rewelacyjnie
oddaje charakter postaci bez słów.  Wściekłość i okrucieństwo w jego oczach są
od razu widoczne.  Nie mogę się oprzeć poczuciu, że to zasługa lat spędzonych
przez Bautistę na byciu profesjonalnym wrestlerem.  Druga rewelacyjnie zagrana
postać to baron Vladimir Harkonnen.  W jego rolę wciela się Stellan Skarsgård,
mnie osobiście znany głównie z filmów von Triera.  Podium najlepiej odegranych
postaci zamyka Paul, którego gra Timothée Chalamet.  Powiedzmy sobie wprost,
główna rola zawsze jest tą kluczową dla odbioru filmu i Chalamet z pewnością
sprostał zadaniu.  Jego kreacja Paula co prawda odbiega od mojego wyobrażenia
książkowego pierwowzoru, ale nie mogę jej nic zarzucić.
</p>

<figure class="thumbnail">
<a href="../img/filmy/diuna-2021/paul.jpg">
  <img src="../img/filmy/diuna-2021/paul.jpg"
       alt="Timothée Chalamet jako Paul Atryda.">
</a>
<figcaption>Timothée Chalamet jako Paul Atryda.</figcaption>
</figure>

<figure class="thumbnail">
<a href="../img/filmy/diuna-2021/leto.jpg">
  <img src="../img/filmy/diuna-2021/leto.jpg"
       alt="Oscar Isaac jako Leto Atryda.">
</a>
<figcaption>Oscar Isaac jako Leto Atryda.</figcaption>
</figure>

<p>
Nie wszystkie role przypadły mi jednak do gustu.  Nie podoba mi się filmowe
przedstawienie Jessiki (Rebecca Ferguson).  Bardzo często wydaje się być
strachliwa i nieporadna oraz mało dostojna<a class="local-link footnote-link"
href="#jessica" id="jessica-ref"></a>.  Żadna z tych cech nie przystoi ani Bene
Gesserit, ani konkubinie księcia.  Są też sceny kiedy Jessika, dla odmiany,
zdaje się być nieco nachalna.  Mogę śmiało powiedzieć, że na podstawie książek
moja wizja Jessiki jest mocno rozbieżna z filmową.  Drugą rolą, co do której mam
zastrzeżenia to Jason Momoa jako Duncan Idaho.  Jego aparycja zupełnie mi nie
pasuje do tej postaci, a kilka prób dodatkowego uczynienia go "cool" nie pomaga.
No i na koniec Gurney Halleck, którego gra Josh Brolin.  Patrick Stewart w tej
roli był dostojny oraz silny swoją rozwagą i mądrością.  Brolin z kolei robi
wrażenie mięśniaka, który większość czasu spędza na siłowni, odbierając postaci
Hallecka całe dostojeństwo.
</p>

<h2 class="subsection-header">Jeszcze kilka słów o adaptacji</h2>

<p>
Na osobny komentarz zasługuje postać Lieta-Kynesa, którego gra Sharon
Duncan-Brewster.  Wprawdzie nie mogę jej aktorstwu nic zarzucić, ale nie
pochwalam też tego, że twórcy filmu postanowili zmienić zarówno kolor skóry, jak
i płeć postaci.
</p>

<blockquote>
W powieści Franka Herberta jest mężczyzną, ale podczas pracy nad scenariuszem
Denis i Jon Spaihts doszli do wniosku, że obsada zyskałaby, gdyby było w niej
więcej kobiet.  "W końcu kręcimy film w dwudziestym pierwszym wieku &#8212; mówi
Denis. &#8212; Było to dla mnie ważne.  Poza tym przemiana Kynes w kobietę miała
sens.  Prawdę mówiąc, podobało mi się, że kobieta ma taką władzę".
<div class="quote-source"><span class="book-title">Sztuka i duch Diuny</span>
  <a class="local-link" href="#source-book" id="source-book-ref-2">[2]</a>,
  str. 150</div>
</blockquote>

<p>
Ostatnie zdanie jest dla mnie trochę zaskakujące.  W
<span class="book-title">Diunie</span> kobiety zawsze miały dużą władzę i w
powieści nie brakuje silnych postaci kobiecych.  Nie jestem zwolennikiem tego
typu manipulacji przy materiale źródłowym.  Rozumiem, że film powstawał w
dwudziestym pierwszym wieku i standardy oraz normy społeczne są inne niż wtedy
kiedy powstawała powieść, ale pole do popisu było gdzie indziej.  Należało,
zadbać by Fremeni byli grani przez aktorów pochodzenia arabskiego, bo w końcu
tworząc Fremenów Herbert inspirował się kulturą arabską.  I choć większość
aktorów grających fremeńskie postacie nie jest biała, to arabami zdecydowanie
nie są, a ich zróżnicowanie rasowe &#8212; od Hiszpanów do osób pochodzenia
nigeryjskiego &#8212; jest bardzo wątpliwe w kontekście świata przedstawionego
filmu.  W ostatecznym rozrachunku nie przesądza to o jakości filmu, ale smutne
jest, że zarówno Lynch w 1984, u którego Fremeni byli rasy białej, jak i
Villeneuve w 2021 przy doborze aktorów nie kierowali się bezwzględnie troską o
wierne oddanie świata przedstawionego w powieści.
</p>

<figure class="thumbnail">
<a href="../img/filmy/diuna-2021/liet.jpg">
  <img src="../img/filmy/diuna-2021/liet.jpg"
       alt="Sharon Duncan-Brewster jako dr Liet-Kynes.">
</a>
<figcaption>Sharon Duncan-Brewster jako dr Liet-Kynes.</figcaption>
</figure>

<p>
Film padł natomiast ofiarą dzisiejszych czasów w nieco niespodziewany (?)
sposób.  Kiedy Herbert pisał "Diunę" w latach sześćdziesiątych słowo "dżihad"
nie było powszechnie znane.  To zmieniło się po 11 września 2001 roku, kiedy
poznał je cały świat i zaczął utożsamiać z wojną prowadzoną przez Al Kaidę z
szeroko rozumianym światem Zachodu.  Jak pamiętamy, w powieści Paul prowadzi
Fremenów do świętej wojny, właśnie do dżihadu.  W nowej ekranizacji słowo dżihad
nie pada ani razu.  W zwiastunie filmu można było usłyszeć, że nadchodzi
"krucjata", a nie "dżihad", zaś w samym filmie jest już mowa o "świętej wojnie".
</p>

<h2 class="subsection-header">Wizja świata</h2>

<p>
Nowa ekranizacja przynosi ze sobą wizję świata, na którą Diuna od dawna
zasługiwała.  Jeśli oglądaliście dwa wcześniejsze filmy Denisa Villeneuve
&#8212; <span class="film-title">Nowy Początek</span>
(ang. <span class="film-title">Arrival</span>) i <span class="film-title">Blade
Runner 2049</span> &#8212; to styl
wizualny <span class="film-title">Diuny</span> będzie dla was znajomy.  W
scenografii panuje podejście <em>less is more</em>: wnętrza są oszczędne w stylu
i eleganckie swoim minimalizmem, oświetlenie jest łagodne i melancholijne, a
budynki majestatyczne.
</p>

<figure class="thumbnail">
<a href="../img/filmy/diuna-2021/atak-harkonnenow.jpg">
  <img src="../img/filmy/diuna-2021/atak-harkonnenow.jpg"
       alt="Statki kosmiczne Harkonnenów w porannym świetle Arrakis.">
</a>
<figcaption>Statki kosmiczne Harkonnenów w porannym świetle Arrakis.</figcaption>
</figure>

<p>
Największe wrażenie zrobiły na mnie projekty techniczne.  Ornitoptery wyglądają
tak, jak zawsze je sobie wyobrażałem: podobne do śmigłowców, ale wyposażone w
ruchome skrzydła i zwinne niczym ważki.  Równie dobre wrażenie robią statki
kosmiczne: od liniowców Gildii, po mniejsze fregaty i lichtugi.  Ich projekty
wydają się ponadczasowe i obstawiam, że za pół wieku będą robić tak samo dobre
wrażenie jak dzisiaj.  Chyba jedynym projektem technicznym, który mnie jakoś do
końca nie przekonał, są zgarniarki, które wyposażono w nadmuchiwane balony, co
wygląda nieco dziwnie.
</p>

<figure class="thumbnail">
<a href="../img/filmy/diuna-2021/ladowisko.jpg">
  <img src="../img/filmy/diuna-2021/ladowisko.jpg"
       alt="Żniwiarka.">
</a>
<figcaption>Na lądowisku, przed wylotem na pustynię.</figcaption>
</figure>

<figure class="thumbnail">
<a href="../img/filmy/diuna-2021/ornitoptery-w-locie.jpg">
  <img src="../img/filmy/diuna-2021/ornitoptery-w-locie.jpg"
       alt="Ornitoptery w locie.">
</a>
<figcaption>Ornitoptery w locie.</figcaption>
</figure>

<figure class="thumbnail">
<a href="../img/filmy/diuna-2021/zniwiarka.jpg">
  <img src="../img/filmy/diuna-2021/zniwiarka.jpg"
       alt="Żniwiarka.">
</a>
<figcaption>Żniwiarka w trakcie zbioru przyprawy.</figcaption>
</figure>

<p>
Jeśli jest jakiś element nowej ekranizacji, który zupełnie nie przypadł mi do
gustu, to będą to niektóre kostiumy.  Zacznijmy od tego, że z jakiegoś powodu w
świecie Diuny pojawiły się zbroje.  Jest mi ciężko zrozumieć, jaki jest sens ich
istnienia w uniwersum, w którym podstawą osobistej obrony jest tarcza
energetyczna.  Co więcej, projekt wizualny zbroi bardzo odcina się od reszty
filmu &#8212; wyglądają jak pancerze policji do tłumienia zamieszek skrzyżowane
z projektem wyjętym z gry komputerowej.  O ile powyżej pochwaliłem
ponadczasowość projektu statków kosmicznych, o tyle zbroje najprawdopodobniej
zestarzeją się kiepsko.  Wiele innych kostiumów wypada bardzo biednie.  Mundury
Atrydów wyglądają jak stroje załogi statku kosmicznego w niskobudżetowym serialu
science-fiction.  Gurney Halleck chodzi w zwyczajnym, szarym T-shircie i
dresopodobnych spodniach.  Ogólne wrażenie jest nie najlepsze.  Wprawdzie są
stroje, które wypadają przekonująco, np. akolitki Bene Gesserit, ale sumarycznie
to film Lyncha z 1984 wypada pod tym względem lepiej.
</p>

<figure class="thumbnail">
<a href="../img/filmy/diuna-2021/pancerze-fremenow.jpg">
  <img src="../img/filmy/diuna-2021/pancerze-fremenow.jpg"
       alt="Pancerze Fremenów w walce.">
</a>
<figcaption>Fremeni zaczęli walczyć w jakiś dziwnych pancerzach.</figcaption>
</figure>

<p>
Za muzykę odpowiedzialny jest Hans Zimmer.  To, co z pewnością można powiedzieć
o ścieżce dźwiękowej, to to, że się wyróżnia.  Osobiście mam jednak mieszane
uczucia.  Przez większość czasu muzyka świetnie pasuje do filmu i buduje
nastrój, ale było kilka momentów, gdzie trudno mi się jej słuchało.  Całą
ścieżkę dźwiękową <a class="link" href="https://youtu.be/uTmBeR32GRA"
rel="noreferrer">znajdziecie w serwisie YouTube</a> &#8212; zachęcam do
wyrobienia sobie własnego zdania.
</p>

<h2 class="subsection-header">Podsumowanie</h2>

<p>
Z nową ekranizacją wiązałem bardzo duże oczekiwania, a co za tym idzie, również
bardzo duże obawy.  Pomimo kilku zastrzeżeń, które wytknąłem powyżej, film
Villeneuve dostarczył mi dokładnie tego, czego oczekiwałem.  To zrobiona z
rozmachem adaptacja, która dobrze tłumaczy język literatury na język filmu, i do
której &#8212; jestem przekonany &#8212; fani będą wracać przez kolejne dekady.
Oczywistym minusem filmu jest to, że stanowi jedynie połowę historii.  W chwili,
gdy piszę to słowa, do premiery drugiej części zostało jedynie parę tygodni,
kiedy to ten problem w oczywisty sposób się rozwiąże.
</p>

<h2 class="sources-header">Źródła</h2>

<ol class="sources-list">
  <li class="source-entry" id="source-poster">
    Plakat reklamujący film pochodzi z
    <a class="link" href="http://www.impawards.com/2021/dune.html"
    rel="noreferrer">http://www.impawards.com/2021/dune.html</a>
  </li>

  <li class="source-entry" id="source-book">
    <span class="book-title">Sztuka i duch Diuny</span>,
    <span class="source-authors">Tanya Lapointe</span>,
    <span class="source-publisher">wyd. Rebis</span>,
    <span class="source-year">2022</span>,
    <a class="local-link back-ref" href="#source-book-ref"></a>
    <a class="local-link back-ref" href="#source-book-ref-2"></a>
  </li>

</ol>

<h2 class="footnotes-header">Przypisy</h2>

<ol class="footnotes-list">
  <li id="prawa">Materiały źródłowe są tutaj sprzeczne.  Opieram się na
  książce <span class="book-title">Sztuka i duch Diuny</span>, ale artykuł
  <a class="link"
  href="https://www.hollywoodreporter.com/movies/movie-features/making-of-dune-denis-villenueve-novel-adaptation-1235052084/"
  rel="noreferrer">Making of 'Dune': How Denis
  Villeneuve's Sci-Fi Epic Is the Culmination of a Childhood Dream</a> podaje
  2011 jako datę pozyskania praw.
  <a class="local-link back-ref" href="#prawa-ref"></a>
  </li>

  <li id="jessica">Pragnę zaznaczyć, że w przypadku tego typu zarzutów &#8212;
  jeśli zgodzimy się, że są słuszne &#8212; wina najczęściej nie leży po stronie
  aktora tylko reżysera i ewentualnie scenarzysty.  To reżyser ostatecznie
  decyduje, jak aktor ma zagrać i jakie uczucia i cechy charakteru postaci ma
  pokazać.
   <a class="local-link back-ref" href="#jessica-ref"></a>
  </li>

</ol>


<div class="go-back-link">
  <a class="link" href="../filmy.html">Wstecz</a>
</div>

</div>

</main>

<footer>
<div class="footer">
Data ostatniej modyfikacji: 2024-02-01
</div>
</footer>

</body>
</html>
