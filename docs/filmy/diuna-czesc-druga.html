<!DOCTYPE html>

<html lang="pl">
<head>
  <meta charset="utf-8">
  <meta name="viewport" content="width=device-width, initial-scale=1.0">
  <meta name="author" content="Jan Stolarek">
  <link rel="preload" as="font" type="font/woff2" href="../fonts/fa-solid-900.woff2" crossorigin>
  <link rel="preload" as="style" type="text/css" href="../styl.css">
  <link rel="preload" as="image" type="image/png" href="../img/filmy.png">
  <link rel="stylesheet" type="text/css" href="../styl.css">
  <link rel="icon" type="image/x-icon" href="../favicon.png">
  <link rel="license" href="../LICENCJA.md">
  <title>Filmy | Fremen Zone</title>
</head>

<body>

<!-- Przełączanie widoczności menu na małych ekranach -->
<script src="../showSmallMenu.js"></script>

<!-- Belka nawigacyjna -->
<nav>
  <!-- Duże ekrany -->
  <div class="navbar">
    <!-- Hamburger menu widoczne na małych ekranach. -->
    <a class="navbar-hide-large" href="javascript:void(0);"
       onclick="showSmallMenu()" title="Menu strony">
      <div class="hamburger-menu-icon"></div></a>
    <!-- Wpisy menu widoczne na dużych ekranach. -->
    <a class="large-navbar-button navbar-hide-small" href="../index.html">Wstęp</a>
    <a class="large-navbar-button navbar-hide-small" href="../ksiazki.html">Książki</a>
    <a class="large-navbar-button navbar-hide-small navbar-active-button" href="../filmy.html">Filmy</a>
    <a class="large-navbar-button navbar-hide-small" href="../gry.html">Gry</a>
    <a class="large-navbar-button navbar-hide-small" href="../komiksy.html">Komiksy</a>
    <a class="large-navbar-button navbar-hide-small" href="../gadzety.html">Gadżety</a>
    <a class="large-navbar-button navbar-hide-small" href="../artykuly.html">Artykuły</a>
    <a class="large-navbar-button navbar-hide-small" href="../pliki.html">Pliki</a>
    <a class="large-navbar-button navbar-hide-small rss-icon" type="application/rss+xml" href="../feed.xml"></a>
    <a class="large-navbar-button navbar-hide-small legacy-navbar-button" href="../legacy/index.htm">Stara strona</a>
  </div>

  <!-- Małe ekrany.  Wpisy wyświetlane/chowane z poziomu skryptu. -->
  <div id="small-navbar-id" class="navbar navbar-hide navbar-hide-large">
    <a class="small-navbar-button" href="../index.html">Wstęp</a>
    <a class="small-navbar-button" href="../ksiazki.html">Książki</a>
    <a class="small-navbar-button navbar-active-button" href="../filmy.html">Filmy</a>
    <a class="small-navbar-button" href="../gry.html">Gry</a>
    <a class="small-navbar-button" href="../komiksy.html">Komiksy</a>
    <a class="small-navbar-button" href="../gadzety.html">Gadżety</a>
    <a class="small-navbar-button" href="../artykuly.html">Artykuły</a>
    <a class="small-navbar-button" href="../pliki.html">Pliki</a>
    <a class="small-navbar-button legacy-navbar-button" href="../legacy/index.htm">Stara strona</a>
    <a class="small-navbar-button rss-icon" type="application/rss+xml" href="../feed.xml"></a>
  </div>
</nav>

<!-- Logo sekcji -->
<header>
  <img src="../img/filmy.png" class="logo" alt="">
</header>

<main>

<h1 class="section-header">Diuna: Część Druga</h1>
<div class="section-body">

<div class="info-section">
<a class="info-cover-small" href="../img/filmy/diuna-czesc-druga/plakat.jpg">
  <img src="../img/filmy/diuna-czesc-druga/plakat.jpg" class="info-cover"
       alt="Plakat reklamujący film.  Większość powierzchni zajmuje tarcza
       słońca.  Na pierwszym planie na samym dole na tle słońca stoją Paul i
       Chani ubrani w filtraki. Paul ma długą pelerynę powiewającą na wietrze i
       unosi swój krysnóż wysoko nad głową.">
</a>

<ul class="info-contents">
  <li><span class="info-list-entry">Tytuł oryginału:</span> Dune: Part Two</li>
  <li><span class="info-list-entry">Reżyseria:</span> Denis Villeneuve</li>
  <li><span class="info-list-entry">Rok premiery:</span> 2024</li>
  <li><span class="info-list-entry">Czas trwania:</span> 165 minut</li>
</ul>
</div>

<p>
Kiedy Denis Villeneuve rozpoczął w 2017 roku pisanie scenariusza do nowej
ekranizacji <span class="title">Diuny</span>, od początku planował podzielenie
jej na dwie części.  Posunięcie było o tyle ryzykowne, że wytwórnia Legendary
początkowo była gotowa zatwierdzić powstanie tylko jednego filmu.  Istniało więc
ryzyko, że w przypadku klapy fani zostaną z ekranizacją zaledwie połowy książki.
Kiedy jednak po premierze część pierwsza okazała się wielkim sukcesem, prace nad
kontynuacją ruszyły pełną parą.  Premiera części drugiej początkowo planowana
była na październik-listopad 2023,
ale <a href="https://en.wikipedia.org/wiki/2023_Hollywood_labor_disputes"
class="link" rel="noreferrer">strajki w Hollywood</a> wymusiły przesunięcie tej
daty. Film ostatecznie wszedł do kin 1 marca 2024 roku.
</p>

<h2 class="subsection-header">Władza nad przyprawą to władza nad wszystkim</h2>

<p>
Część druga rozpoczyna się dokładnie tam, gdzie zakończyła się pierwsza: Paul i
Jessika razem z oddziałem Stilgara podróżują do Siczy Tabr, transportując ciało
Dżamisa.  Dalej w filmie oglądamy wydarzenia dobrze znane z kart powieści.
Jessika przemienia Wodę Życia i zostaje Matką Wielebną, jednocześnie budząc
świadomość nienarodzonej Alii.  Paul i Chani zakochują się w sobie.  Paul
dołącza do rebelii Fremenów przeciwko Harkonnenom, uczy się dosiadać czerwia, a
w trakcie ataku na żniwiarkę przemytników spotyka Gurneya.  Ostatecznie, Paul
wypija Wodę Życia, zyskuje moc widzenia przyszłości, przejmuje przywództwo nad
Fremenami, i prowadzi ich w zwycięskiej bitwie przeciwko połączonym siłom
Harkonnenów oraz Imperatora na równinie arrakińskiej.
</p>

<p>
Czy to znaczy, że dostajemy wierną adaptację oryginału?  I tak, i nie.  Co do
istoty przedstawionych wydarzeń, film pozostaje wierny książce.
Niemniej jednak większości scen, które ujrzymy na ekranie, próżno szukać w
powieści.  Wynika to, podobnie jak w przypadku pierwszej części filmu, z
charakteru powieści, w której jest bardzo mało bezpośredniej akcji, a
najważniejsze wydarzenia są z reguły relacjonowane albo w dialogach między
postaciami, albo &#8212; jeszcze gorzej z punktu widzenia ekranizacji &#8212; w
myślach bohaterów.  Na potrzeby adaptacji filmowej trzeba było to oczywiście
dostosować: wydarzenia pokazać, nie relacjonować, zaś myśli przekształcić w
dialogi.
</p>

<p>
Powieść bardzo mało miejsca poświęca bezpośredniemu przebiegowi rebelii
Muad&rsquo;Diba.  Na dobrą sprawę to dowiadujemy się o niej wyłącznie z
dialogów, a jedyną bezpośrednio opisaną sceną jest ta, kiedy oddział Paula
napada na przemytników i spotyka Gurneya.  Film wypełnia tę lukę w materiale
źródłowym, pokazując bezpośrednie starcia Fremenów z siłami Harkonnenów.
Zobaczymy więc ataki na żniwiarki oraz magazyny przyprawy w Arrakin, starcia z
wojskami na pustyni, no i oczywiście finałową bitwę z siłami imperialnymi.  W
rezultacie <span class="title">Diuna: Część Druga</span> jest w znacznie
większym stopniu filmem akcji, niż część pierwsza, a jeśli po pierwszej części
mieliście ochotę na więcej ornitopterów, to kontynuacja was nie rozczaruje.
</p>

<figure class="thumbnail">
<a href="../img/filmy/diuna-czesc-druga/atak-na-zniwiarke.jpg">
  <img src="../img/filmy/diuna-czesc-druga/atak-na-zniwiarke.jpg"
       alt="Widok z lotu ptaka na żniwiarkę przyprawową.  Żniwiarka ma po bokach
       sześć odnóży, które sprawiają, że przypomina owada.  Z dwóch kierunków w
       żniwiarkę uderzają promienie laserów, przebijając ją na wylot.  Obok
       żniwiarki na piasku leży płonący wrak ornitoptera.">
</a>
<figcaption>
Atak na żniwiarkę Harkonnenów przy użyciu rusznic laserowych.
</figcaption>
</figure>

<figure class="thumbnail">
<a href="../img/filmy/diuna-czesc-druga/ornitoptery-nad-pustynia.jpg">
  <img src="../img/filmy/diuna-czesc-druga/ornitoptery-nad-pustynia.jpg"
       alt="Eskadra kilkunastu ornitopterów leci nad pustynią w stronę wielkiej
       formacji skalnej.  Zza skał widać poświatę wschodzącego słońca.">
</a>
<figcaption>
Przelot eskadry ornitopterów nad pustynią to jedna z moich ulubionych scen w
filmie.
</figcaption>
</figure>

<figure class="thumbnail">
<a href="../img/filmy/diuna-czesc-druga/bron-atomowa.jpg">
  <img src="../img/filmy/diuna-czesc-druga/bron-atomowa.jpg"
       alt="Na pierwszym planie widać sylwetkę Paula Muad&rsquo;Diba
       spoglądającego w dal na Równinę Arrakińską.  Na równinie widać wielki
       namiot Imperatora oraz imperialny statek kosmiczny.  Za nimi, na ostatnim
       planie widać eksplozję broni jądrowej, wysadzającej mur skalny okalający
       równinę.">
</a>
<figcaption>
Paul wysadza Mur Zaporowy.
</figcaption>
</figure>

<figure class="thumbnail">
<a href="../img/filmy/diuna-czesc-druga/bitwa.jpg">
  <img src="../img/filmy/diuna-czesc-druga/bitwa.jpg"
       alt="Widok z powietrza na wielki, wykonany z metalu namiot imperialny.
       Wokół namiotu koncentrycznie ulokowane są statki kosmiczne.  W tle widać
       burzę piaskową oraz wyłaniające się z niej czerwie pustyni.">
</a>
<figcaption>
Bitwa na Równinie Arrakińskiej imponuje skalą i rozmachem
</figcaption>
</figure>

<p>
Jednak nie samą akcją film stoi.  Przede wszystkim zobaczymy w nim osobistą
drogę Paula do zostania przywódcą Fremenów, choć ponownie detale odbiegają od
książki.  <span class="title">Diuna: Część Druga</span> zmienia skalę czasową
wydarzeń.  W powieści rebelia Muad&rsquo;Diba trwa ponad dwa lata, a w
finałowych scenach baron Harkonnen ginie z ręki małej Alii.  W przypadku
ekranizacji pojawia się problem, jak pokazać w przekonujący sposób dwuletnie
dziecko o umyśle osoby dorosłej.  Jon Spaihts, jeden z autorów scenariusza,
mówi:
</p>

<blockquote>
W dzisiejszych czasach istnieją narzędzia komputerowe pozwalające nałożyć występ
żywego aktora na cokolwiek, nawet na banana.  Bez problemów dałoby się zrobić
postać wyglądającą na niemowlaka, ale zachowującą się jak dorosły.  Ale moim
zdaniem byłoby to bardzo ryzykowne posunięcie.  Mogłoby się okazać, że
niechcący uzyskaliśmy efekt, który rozśmiesza albo odrzuca widzów.
<div class="quote-source">
  <cite><a class="link"
  href="https://mashable.com/article/dune-part-two-alia-atreides-jon-spaihts-interview"
  rel="noreferrer">
    <span class="title">Mashable</span></a></cite></div>
</blockquote>

<p>
W dalszej części cytowanego wywiadu Spaihts zwraca również uwagę, że
wprowadzenie tak ważnej postaci pod sam koniec filmu mogłoby być dezorientujące
dla widzów.  Rozwiązaniem, na jakie zdecydowali się filmowcy, jest
przyspieszenie wydarzeń.  Cała rebelia kończy się przed narodzinami Alii, a
więc trwa nie więcej niż kilka miesięcy.  I to wydaje mi się całkowicie
zrozumiałym i bardzo rozsądnym rozwiązaniem.  W rezultacie Alia nie pojawia się
na ekranie, z wyjątkiem krótkiego momentu w wizji Paula, kiedy widzimy ją już
jako dorosłą.  Dostaje za tą inną ważną rolę: uzyskując świadomość po spożyciu
Wody Życia przez Jessikę, Alia staje się dla niej partnerką do rozmowy, dając
wiarygodny pretekst to prowadzenia przez Jessikę monologów, stanowiących wygodne
narzędzie narracyjne.
</p>

<figure class="thumbnail">
<a href="../img/filmy/diuna-czesc-druga/alia.jpg">
  <img src="../img/filmy/diuna-czesc-druga/alia.jpg"
       alt="Kobieta z kapturem narzuconym na głowę i zasłaniającym włosy
       spogląda surowo w stronę kogoś za kamerą.  Ma nienaturalnie błękitne oczy
       oraz wtyki filtraka przyczepione do nosa.">
</a>
<figcaption>
Dorosła Alia, którą widzimy przez moment w jednej z wizji Paula.
</figcaption>
</figure>

<p>
<span class="title">Diuna: Część Druga</span> bardzo dobrze radzi sobie również
z budowaniem świata.  Bardzo urzekła mnie wizja Giedi Prime, której słońce
sprawia, że otwarta przestrzeń tej planety jest czarno-biała, a jej mieszkańcy
pozbawieni owłosienia.  Ciekawie wyglądają też wnętrza fremeńskich siczy, które
nie są znanymi z powieści jaskiniami, a bardziej przypominają wnętrza egipskich
świątyń.  Nowością w stosunku do książki jest podział Fremenów na plemiona
północne i południowe &#8212; te drugie bardziej religijne i nazywane wprost
fundamentalistami &#8212; i związane z tym wewnętrzne tarcia między nimi.
</p>

<figure class="thumbnail">
<a href="../img/filmy/diuna-czesc-druga/sicz.jpg">
  <img src="../img/filmy/diuna-czesc-druga/sicz.jpg"
       alt="Trójka mężczyzn niesie owinięte ciało przez wąski korytarz.  Ściany
       korytarza wykonane są z kamienia pokrytego rzeźbionymi napisami.">
</a>
<figcaption>
Fremeni wnoszą ciało Dżamisa do siczy Tabr.
</figcaption>
</figure>

<p>
Pomimo dużego nacisku na szczegółowe przedstawienie świata, film nie jest w
stanie pokazać wszystkiego tak jak książka.  Jak dla mnie zabrakło przede
wszystkim Gildii Kosmicznej wraz z wyjaśnieniem, jakie znaczenie ma ona dla
fizycznej integralności Imperium.  Temat ekologii Arrakis jest również właściwie
przemilczany.  Końcowa część filmu może także pozostawiać pewien niedosyt, bo
akcja toczy się w niej bardzo szybko.  W rezultacie ważne wydarzenia nie dostają
wystarczająco czasu, by wybrzmieć, bo już wskakujemy do kolejnej sceny: Paul
ogłasza się przywódcą Fremenów, ściąga Imperatora na Arrakis w trybie
praktycznie natychmiastowym i z biegu pokonuje go w bitwie.  To wszystko
rozgrywa się na ekranie naprawdę bardzo szybko.  Pewnym argumentem jest tutaj
to, że podobnie wygląda to w książce, ale mimo wszystko przy czytaniu jest
więcej czasu na przetrawienie wszystkiego.  Mam też poczucie, że w filmie wizje
Paula nie są wystarczająco mocno zaakcentowane.  Wprawdzie kilkukrotnie widzimy
wizje dżihadu &#8212; o przepraszam, świętej wojny &#8212; ale nie czuć, że są
one realnie nadchodzącą przyszłością, a nie jedynie jakimś urojeniem.
</p>

<h2 class="subsection-header">O postaciach słów kilka</h2>

<p>
Oglądając część pierwszą, nie do końca byłem zadowolony z postaci Jessiki, która
odbiegała od tego, jak wyobrażałem ją sobie w książce.  O ile mam poczucie, że w
przypadku części pierwszej rozbieżności z książką były dosyć subtelne i moją
opinię z pewnością można było kwestionować, o tyle w drugiej części filmu te
rozbieżności znacząco się pogłębiły.  Trafiając między Fremenów, Jessika staje
się wyrachowaną manipulatorką, szerzącą kult swojego syna, nawracającą wiernych
i przekonującą o roli Paula jako mesjasza, a jego samego pchającą do wypicia
Wody Życia.  Paradoksalnie, pomimo jeszcze większej rozbieżności z książką, ta
wersja Jessiki jest bardzo przekonująca i przypadła mi do gustu.
</p>

<figure class="thumbnail">
<a href="../img/filmy/diuna-czesc-druga/jessika-matka-wielebna.jpg">
  <img src="../img/filmy/diuna-czesc-druga/jessika-matka-wielebna.jpg"
       alt="Lady Jessika jako Matka Wielebna Fremenów.  Na głowę ma zarzuconą
       szatę opadającą na ramiona.  Twarz Jessiki pokryta jest wytatuowanymi
       napisami.">
</a>
<figcaption>
Rebecca Ferguson jako Matka Wielebna Jessika.
</figcaption>
</figure>

<p>
Sporą zmianę w stosunku do książkowego pierwowzoru zobaczymy również w przypadku
Chani.  W powieści Chani stoi wiernie u boku Paula i wspiera go właściwie
bezwarunkowo.  W filmie, owszem, kocha Paula i akceptuje jego przywództwo, ale
nie chce widzieć go jako przywódcy religijnego i obiektu kultu.  Kiedy więc Paul
ogłasza się mesjaszem i porywa Fremenów swoją wizją walki z Harkonnenami oraz
przyszłości Arrakis, Chani pozostaje jedyną wątpiącą i otwarcie sprzeciwiającą
się mu.  Największy zwrot względem powieści następuje w końcowych scenach filmu:
Paul, oświadczając, że bierze Irulanę za żonę, nie dodaje, że robi to jedynie dla
tytułu Imperatora, zostawiając Chani z uczuciem bycia porzuconą i wykorzystaną.
</p>

<p>
To wszystko składa się na zupełnie inny odbiór postaci Paula w porównaniu do
powieści.  Frank Herbert pisał <span class="title">Diunę</span> m.in. jako
przestrogę przed ślepym uleganiem charyzmatycznym przywódcom.  Ten pierwotny
zamiar nie do końca się jednak powiódł, bo wielu czytelników widziało w Paulu
pozytywnego bohatera i mu kibicowało.  Ponoć frustrowało to Herberta i już od
pierwszych stron <span class="title">Mesjasza Diuny</span> widać korektę w
ukazywaniu postaci Paula.  Denis Villeneuve wprowadza tę korektę już na etapie
wydarzeń <span class="title">Diuny</span> i w tym sensie można patrzeć na
ekranizację jako bliższą oryginalnym intencjom autora powieści.
</p>

<figure class="thumbnail">
<a href="../img/filmy/diuna-czesc-druga/chani-i-jessika.jpg">
  <img src="../img/filmy/diuna-czesc-druga/chani-i-jessika.jpg"
       alt="Chani i Jessika stoją w ciemnym pomieszczeniu.  Chani spogląda
       zaciekle na Jessikę.  Widać, że wychodzi i omija ją ze złością.  Jessika
       w milczeniu spuszcza oczy.">
</a>
<figcaption>
Chani nie kryje się ze swoją niechęcią wobec Jessiki.
</figcaption>
</figure>

<p>
Stilgar, który w drugiej części awansował z postaci drugoplanowej, również uległ
zmianom w stosunku do pierwowzoru.  Filmowy Stilgar ślepo wierzy w Paula i od
momentu przyjęcia go do plemienia jest wręcz jego wyznawcą.  Jest przy tym
skrajnie naiwny i bezrefleksyjny, a w wielu momentach jego zapał religijny
został przedstawiony w sposób wręcz komiczny.  Książkowy Stilgar owszem, widział
w Paulu mesjasza, ale jednocześnie miał w sobie mądrość, którą filmowa adaptacja
zamienia w naiwne zabobony.  Najjaskrawszym przykładem Stilgara jako postaci
komicznej jest scena żywcem wyjęta z <span class="title">Żywotu Briana</span>
Monty Pythona, która słusznie wywołała śmiech na sali kinowej.  Nie mam
poczucia, żeby było to dobre posunięcie, bo komizm nie pasuje ani do postaci
Stilgara, ani do <span class="title">Diuny</span> jako całości.
</p>

<p>
Spośród nowych postaci najbardziej do gustu przypadła mi Léa Seydoux jako Lady
Margot Fenring, którą możecie znać np. z <span class="title">Życia Adeli</span>.
Jej rola jest co prawda tylko epizodyczna i sprowadza się do bycia tajemniczą i
pociągającą uwodzicielką Feyd-Rauthy.  Ten ostatni, nieobecny w części
pierwszej, zagrany został przez Austina Butlera i jest to następna rewelacyjna
kreacja aktorska.  Filmowy Feyd-Rautha, podobnie jak jego książkowy pierwowzór,
jest bezlitosnym psychopatą pragnącym władzy i traktującym wszystkich wokół jak
przedmioty.  Podoba mi się szczególnie w finałowym pojedynku z Paulem, zarówno
nonszalancja, z jaką podchodzi do walki, jak i kpina w głosie, gdy powtarza za
Paulem fremeńskie &bdquo;niechaj pryśnie i sczeźnie twój nóż&rdquo;.
</p>

<figure class="thumbnail">
<a href="../img/filmy/diuna-czesc-druga/lady-fenring.jpg">
  <img src="../img/filmy/diuna-czesc-druga/lady-fenring.jpg"
       alt="Tajemnicza kobieta z twarzą pozbawioną wyrazu spogląda w dal przez
       lornetkę teatralną.">
</a>
<figcaption>
Lady Fenring obserwuje pojedynek Feyd-Rauthy na Giedi Prime.
</figcaption>
</figure>

<figure class="thumbnail">
<a href="../img/filmy/diuna-czesc-druga/feyd-rautha.jpg">
  <img src="../img/filmy/diuna-czesc-druga/feyd-rautha.jpg"
       alt="Pozbawiony włosów i brwi mężczyzna w ciemnym stroju spogląda surowo
       w stronę ekranu.  Za nim w tle stoją podobnie wyglądający mężczyźni.">
</a>
<figcaption>
Feyd-Rautha &#8212; fenomenalna kreacja aktorska Austina Butlera.
</figcaption>
</figure>

<p>
Kiedy w 2022 roku ogłoszono, że Christopher Walken zagra Imperatora, wszyscy od
razu przypomnieli jego występ
w <a href="https://www.youtube.com/watch?v=wCDIYvFmgW8" class="link"
rel="noreferrer">teledysku do piosenki Fatboy Slim &bdquo;Weapon Of
Choice&rdquo;</a>, a w szczególności fragment jej tekstu <q>Walk without rhythm,
and it won&rsquo;t attract the worm</q>, będący cytatem z ekranizacji Lyncha.
Trudno o ciekawszy zbieg okoliczności.
Fani Walkena mogą jednak poczuć niedosyt, bo zobaczymy go jedynie w kilku
scenach i robi on raczej wrażenie zmęczonego życiem starca, niż potężnego
Imperatora władającego Znanym Wszechświatem.  Córkę Imperatora, księżną Irulanę,
zagrała Florence Pugh, którą w 2023 roku mogliśmy oglądać w obsypanym
nagrodami <span class="title">Oppenheimerze</span>.  Aktorsko wypada
rewelacyjnie, ale w moim odczuciu urodą nie dorasta do książkowej wizji Irulany
jako nadzwyczajnej piękności.
</p>

<p>
Recenzując część pierwszą chwaliłem postać Bestii Rabbana wykreowaną przez
Dave&rsquo;a Bautistę, pomimo tego, że pojawiał się w filmie jedynie przez
chwilę.  W części drugiej jego rola jest bardziej znacząca, a ja podtrzymuję
moją wcześniejszą opinię.  Bautisa zagrał rewelacyjnie, kreując postać
bezmózgiego brutala karmiącego się cierpieniem innych, jednocześnie drżącego ze
strachu przed silniejszymi i gotowego uciekać gdy tylko sprawy przybierają zły
obrót.
</p>

<p>
Jest też kilka książkowych postaci, których w filmie nie ujrzymy.  Poza
wspomnianą już wcześniej Alią nie ujrzymy także Thufira Hawata.  W książce
wiemy, że został on pojmany, a jego przekonanie o zdradzie Lady Jessiki jest
wykorzystywane przez Harkonnenów, by skłonić go do współpracy.  W filmie los
Hawata pozostaje nieznany, aczkolwiek nakręcono sceny z jego udziałem, więc może
zobaczymy je kiedyś w wersji reżyserskiej.  Uproszczono także &bdquo;życie
rodzinne&rdquo; Paula pośród Fremenów.  Całkowicie pominięty został wątek Hary
oraz jej synów, a skrócenie skali czasowej oznacza również, że nie ujrzymy syna
Paula i Chani, Leto II &#8212; tego, który zdążył zginąć, zanim odegrał
jakąkolwiek rolę, a nie tego, który potem został Bogiem Imperatorem.
</p>

<p>
W recenzji pierwszej części filmu kwestionowałem dobór aktorów do roli Fremenów.
Przy drugiej części pomyślałem, że skoro już twórcy zarysowali podziały
kulturowe między plemionami na północy i południu Arrakis, to fajnie byłoby je
podkreślić również podziałem etnicznym.  Byłby to bardzo fajny detal, ale tak
się nie stało &#8212; plemiona nadal stanowią mieszanki osób o urodzie
afrykańskiej oraz bliskowschodniej.
</p>

<h2 class="subsection-header">Strona audiowizualna</h2>

<p>
Część pierwsza ekranizacji Villeneuve uwiodła widzów swoją warstwą wizualną.
Minimalistyczne podejście do wnętrz i kostiumów skrajnie kontrastowało z
wcześniejszą, pełną przepychu, wizją Lyncha z lat 80.  Ważną rolę odegrało oświetlenie,
budując nastrój ciszy, spokoju i majestatu w rezydencjach Atrydów oraz poczucie
pustki i osamotnienia pośród piasków Arrakis.  Część druga jest od strony
wizualnej jeszcze lepsza, chociaż paleta barw filmu wydaje się być delikatnie
inna: od &bdquo;filtru meksykańskiego&rdquo; na głębokiej pustyni za dnia, przez
chłodne barwy pustyni nocą i półcienie fremeńskich siczy, po czerń i biel Giedi
Prime.  Pod tym względem ekranizacja Villeneuve przypomina film Lyncha, w którym
każda z planet miała swój własny kod wizualny.
</p>

<p>
Wspomniałem już wcześniej o większym nacisku na sceny akcji.  Tutaj pole do
popisu dostali technicy od efektów specjalnych.  Zobaczymy więc z bliska mnóstwo
sprzętu, takiego jak żniwiarki czy ornitoptery, oraz cały arsenał przeróżnych
broni, od noży po karabiny i wyrzutnie rakiet.  Zdecydowana większość efektów
wygląda bardzo dobrze, co w sumie nie powinno być zaskoczeniem, bo efekty
specjalne już dawno osiągnęły poziom prawie całkowitego realizmu.  Trochę
zgrzytnęło mi jedynie ujęcie czerwia wyłaniającego się z pyłu w finałowej
bitwie, ale to raczej drobiazg.  Duże wrażenie za to robi ujęcie lądowania
Imperatora na Arrakis, kiedy znajdujące się pod spodem miasto odbija się w
lustrzanej powierzchni kulistego statku kosmicznego.
</p>

<figure class="thumbnail">
<a href="../img/filmy/diuna-czesc-druga/ladowanie-imperatora.jpg">
  <img src="../img/filmy/diuna-czesc-druga/ladowanie-imperatora.jpg"
       alt="Widok na Arrakin z lądującym statkiem Imperatora.  Na pierwszym
       planie widać monumentalną Twierdzę.  Za nią rozciągają się skalne
       wzniesienia.  Spoza nich wyłania się kulisty statek kosmiczny, wykonany
       ze srebrzystego metalu.  Powierzchnia statku wygląda jak lustro, w którym
       odbija się widok miasta.">
</a>
<figcaption>
Lądowanie statku Imperatora oglądane na kinowym ekranie przyprawia o zawrót
głowy.
</figcaption>
</figure>

<figure class="thumbnail">
<a href="../img/filmy/diuna-czesc-druga/harkonnenowie.jpg">
  <img src="../img/filmy/diuna-czesc-druga/harkonnenowie.jpg"
       alt="Otyły mężczyzna w czarnej szacie klęczy z pochyloną głową na
       kamiennej posadzce.  Za nim, w cieniu po bokach klęczy w pokłonie dwóch
       młodych, dobrze zbudowanych mężczyzn.">
</a>
<figcaption>
Harkonnenowie na audiencji u Imperatora.  Podobnie jak w części pierwszej,
oświetlenie gra kluczową rolę we wnętrzach.
</figcaption>
</figure>

<p>
Jeśli chodzi o kostiumy, film pozostaje spójny z częścią pierwszą.  Tym samym
utrzymuję w mocy moje wcześniejsze zastrzeżenia, w szczególności wprowadzenie do
świata <span class="title">Diuny</span> zbroi i hełmów.  W drugiej części
dominują sceny pośród Fremenów, których codzienne stroje inspirowane światem
arabskim robią bardzo dobre wrażenie.  Nie jestem jedynie zachwycony projektem
filtraków, które wydają się być mocno niepraktyczne ze względu na liczne paski
niesłużące do niczego.  Patrząc na nie, myślę, jak dużym problemem byłby piach
ciągle dostający się we wszystkie zakamarki stroju.
</p>

<figure class="thumbnail">
<a href="../img/filmy/diuna-czesc-druga/fedajkini.jpg">
  <img src="../img/filmy/diuna-czesc-druga/fedajkini.jpg"
       alt="Kilkoro mężczyzn leży rzędem na piasku w cieniu plecionej osłony
       chroniącej ich przed słońcem.  Mężczyźni mają brody i nakrycia głowy z
       owiniętej tkaniny.  W rękach trzymają lornetki, przez które spoglądają w
       dal. ">
</a>
<figcaption>
Fedajkini czekają na sygnał do ataku.
</figcaption>
</figure>

<figure class="thumbnail">
<a href="../img/filmy/diuna-czesc-druga/sardaukarzy.jpg">
  <img src="../img/filmy/diuna-czesc-druga/sardaukarzy.jpg"
       alt="Dziesiątki mężczyzn ubranych w materiałowe zbroje z przeszklonymi
       hełmami spogląda ze strachem i wyczekiwaniem w stronę ekranu.  Jeden z
       mężczyzn szykuje się do wyciągnięcia miecza.  Na czole najbliższego
       mężczyzny widoczny jest tatuaż z numerem.">
</a>
<figcaption>
Sardaukarzy stają naprzeciw czerwi.
</figcaption>
</figure>

<p>
Za ścieżkę dźwiękową ponownie odpowiada Hans Zimmer.  Jest ona spójna z
pierwszym filmem, a jednocześnie bardzo od niego inna.  Muzyka w pierwszej
części nie przypadła mi zbytnio do gustu.  Wprawdzie potrafiła zbudować nastrój,
ale były też momenty, gdzie narzucała się bardzo agresywnie i nie słuchało się
jej dobrze.  Muzyka do części drugiej wypada o wiele lepiej.  Ba, jest wręcz
wybitna!  Pomimo większego nacisku na akcję w samym filmie, ścieżka dźwiękowa
jest spokojniejsza i bardziej stonowana.  W szczególności zachwycił mnie
lejtmotyw, który słyszymy w utworach &bdquo;Beginnings Are Such Delicate
Times&rdquo;, &bdquo;Kiss The Ring&rdquo; czy &bdquo;Only I Will Remain&rdquo;.
Całość do przesłuchania na
<a href="https://www.youtube.com/watch?v=acSkvBrfluM&amp;list=PLLv3qeuV3YDoyX6ODtTmP4lnTHSK6ASQz&amp;index=1"
class="link" rel="noreferrer">oficjalnym profilu Hansa Zimmera w serwisie
YouTube</a>.
</p>

<h2 class="subsection-header">Podsumowanie</h2>

<p>
Część pierwsza ekranizacji Denisa Villeneuve była bardzo dobra.  Część druga
jest jeszcze lepsza.  Nie sądziłem, że jako fan <span class="title">Diuny</span>
doczekam dobrej ekranizacji &#8212; nie w czasach, gdy wytwórnie stawiają na
masową produkcję kinowej papki, a artyzm w kinematografii został zepchnięty na
dalszy plan.  Pomimo tego, że <span class="title">Diuna</span> nie jest
materiałem łatwym w adaptacji, Denis Villeneuve fantastycznie poradził sobie z
przeniesieniem powieści na ekran.  Oczywiście w procesie adaptacji pewne wątki
musiały zostać poświęcone, ale ostatecznie uzyskany efekt jest spójny i
zrozumiały także dla osób nieznających powieści.
</p>

<p>
Zmiana książkowego zakończenia filmu na bardziej otwarte rodzi oczywiście
pytanie o możliwość powstania części trzeciej.  W chwili gdy piszę te słowa,
jest już właściwie postanowione, że Denis Villeneuve zekranizuje
także <span class="title">Mesjasza Diuny</span>, tworząc tym samym trylogię.
Scenariusz jest już ponoć w większości skończony, chociaż sam reżyser
<a href="https://variety.com/2023/film/news/denis-villeneuve-dune-3-script-almost-finished-1235829382/"
class="link" rel="noreferrer">zapowiada, że planuje zrobić sobie przerwę i
nakręcić jakiś inny film, zanim powróci do
świata <span class="title">Diuny</span></a>.  W praktyce oznacza to
prawdopodobnie co najmniej 6-7 lat czekania, więc trzeba uzbroić się w
cierpliwość.  Ja nie będę miał z tym problemu, bo Denis Villeneuve pokazał, że
wie, jak zrobić dobrą adaptację, na którą warto czekać.
</p>


<div class="go-back-link">
  <a class="link" href="../filmy.html">Wstecz</a>
</div>

</div>

</main>

<footer>
<div class="footer">
Data ostatniej modyfikacji: 2025-02-16
</div>
</footer>

</body>
</html>
