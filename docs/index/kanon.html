<!DOCTYPE html>

<html lang="pl">
<head>
  <meta charset="utf-8">
  <meta name="viewport" content="width=device-width, initial-scale=1.0">
  <meta name="author" content="Jan Stolarek">
  <link rel="preload" as="font" type="font/woff2" href="../fonts/fa-solid-900.woff2" crossorigin>
  <link rel="preload" as="style" type="text/css" href="../styl.css">
  <link rel="preload" as="image" type="image/png" href="../img/index.png">
  <link rel="stylesheet" type="text/css" href="../styl.css">
  <link rel="icon" type="image/x-icon" href="../favicon.png">
  <link rel="license" href="../LICENCJA.md">
  <title>Fremen Zone</title>
</head>

<body>

<!-- Przełączanie widoczności menu na małych ekranach -->
<script src="../showSmallMenu.js"></script>

<!-- Belka nawigacyjna -->
<nav>
  <!-- Duże ekrany -->
  <div class="navbar">
    <!-- Hamburger menu widoczne na małych ekranach. -->
    <a class="navbar-hide-large" href="javascript:void(0);"
       onclick="showSmallMenu()" title="Menu strony">
      <div class="hamburger-menu-icon"></div></a>
    <!-- Wpisy menu widoczne na dużych ekranach. -->
    <a class="large-navbar-button navbar-hide-small navbar-active-button" href="../index.html">Wstęp</a>
    <a class="large-navbar-button navbar-hide-small" href="../ksiazki.html">Książki</a>
    <a class="large-navbar-button navbar-hide-small" href="../filmy.html">Filmy</a>
    <a class="large-navbar-button navbar-hide-small" href="../gry.html">Gry</a>
    <a class="large-navbar-button navbar-hide-small" href="../komiksy.html">Komiksy</a>
    <a class="large-navbar-button navbar-hide-small" href="../gadzety.html">Gadżety</a>
    <a class="large-navbar-button navbar-hide-small" href="../artykuly.html">Artykuły</a>
    <a class="large-navbar-button navbar-hide-small" href="../pliki.html">Pliki</a>
    <a class="large-navbar-button navbar-hide-small rss-icon" type="application/rss+xml" href="../feed.xml"></a>
    <a class="large-navbar-button navbar-hide-small legacy-navbar-button" href="../legacy/index.htm">Stara strona</a>
  </div>

  <!-- Małe ekrany.  Wpisy wyświetlane/chowane z poziomu skryptu. -->
  <div id="small-navbar-id" class="navbar navbar-hide navbar-hide-large">
    <a class="small-navbar-button navbar-active-button" href="../index.html">Wstęp</a>
    <a class="small-navbar-button" href="../ksiazki.html">Książki</a>
    <a class="small-navbar-button" href="../filmy.html">Filmy</a>
    <a class="small-navbar-button" href="../gry.html">Gry</a>
    <a class="small-navbar-button" href="../komiksy.html">Komiksy</a>
    <a class="small-navbar-button" href="../gadzety.html">Gadżety</a>
    <a class="small-navbar-button" href="../artykuly.html">Artykuły</a>
    <a class="small-navbar-button" href="../pliki.html">Pliki</a>
    <a class="small-navbar-button legacy-navbar-button" href="../legacy/index.htm">Stara strona</a>
    <a class="small-navbar-button rss-icon" type="application/rss+xml" href="../feed.xml"></a>
  </div>
</nav>

<!-- Logo sekcji -->
<header>
  <img src="../img/index.png" class="logo" alt="">
</header>

<main>

<h1 class="section-header">Co to jest kanon?</h1>
<div class="section-body">

<p>
Od momentu pierwszego wydania <span class="title">Diuny</span> w 1965 roku
minęło ponad pół wieku.  Przez ten czas powieść Franka Herberta była adaptowana
przynajmniej kilkanaście razy w formie filmów, seriali, gier i komiksów.
Adaptacje te były mniej lub bardziej wierne materiałowi źródłowemu, ale ten
tekst będzie w gruncie rzeczy o czymś innym: o powieściach Briana Herberta i
Kevina J. Andersona, i o tym czemu nie ujrzycie ich na tej stronie.
</p>

<p>
Oryginalny cykl Kronik Diuny składa się z sześciu powieści napisanych przez
Franka Herberta.  Ostatnia z nich, <span class="title">Diuna:
Kapitularz</span>, ukazała się niecały rok przed śmiercią pisarza i pozostawiła
fabułę niedokończoną.  Czy dla fanów może być coś gorszego niż niedokończona
historia?  Okazuje się, że może: kiepska kontynuacja.  W 1999 roku ukazała się,
napisana przez Briana Herberta (syn Franka) oraz Kevina J. Andersona, powieść
<span class="title">Ród Atrydów</span>.  Od tamtej pory panowie taśmowo
produkują kolejne powieści w uniwersum <span class="title">Diuny</span>.  Do tej
pory powstało ich siedemnaście.
</p>

<p>
Osobiście miałem okazję przeczytać tylko wspomniany
<span class="title">Ród Atrydów</span> (recenzja do znalezienia
na <a class="link" href="../legacy/index.htm">starej stronie</a> w dziale z
książkami) i uznałem, że to mi w zupełności wystarczy.  Warsztatowo nie była to
najgorsza książka i w wielu momentach nieźle się bawiłem.  Problemem było jednak
jej podejście do stworzonego przez Franka Herberta uniwersum.  Podam przykład,
który najbardziej zapadł mi w pamięć.  W oryginalnej
<span class="title">Diunie</span> dowiadujemy się, że ojciec Leta, Stary
Książę, zginął podczas walki z bykiem na arenie.  Wyprawiona głowa byka, który
go zabił, stanowi teraz jedną z pamiątek rodowych Atrydów, a ślady krwi księcia
są nadal widoczne na rogach zwierzęcia.  Jeśli już macie jakieś wyobrażenie, jak
ta głowa wygląda, to muszę was zmartwić.  W <span class="title">Rodzie
Atrydów</span> ni stąd, ni zowąd dowiadujemy się, że była to specjalna odmiana
byka, który ma rogi jak jeleń i wielościenne oczy jak mucha.  Możecie się
pożegnać z wizją, którą do tej pory mieliście.  To jest moment, w którym ja
postanowiłem podziękować.  Nie czytałem wprawdzie dalszych powieści, ale
rozmawiając z innymi fanami oraz śledząc wypowiedzi w internecie, widzę, że
podejście duetu Herbert-Anderson do tego, co stworzył Frank Herbert, jest
właściwie cały czas takie same.  Ich książki łapią się przeróżnych detali, które
pojawiły się w oryginalnym cyklu, a potem je rozwijają, wypaczając przy tym
pierwotną wizję.  Ba, zdarza się, że nowe powieści całkowicie zaprzeczają faktom
znanym z oryginalnego cyklu, np. temu, że Paul nigdy nie opuścił Kaladanu przed
przybyciem na Arrakis.  Postanowiłem więc, że nie będę psuł sobie wizji świata,
którą stworzyły oryginalne książki Franka Herberta.  Z tego powodu Fremen Zone
powstaje z pominięciem powieści napisanych przez Briana Herberta i Kevina
J. Andersona, a wszelkie wydarzenia w nich zawarte nie są przeze mnie traktowane
jako kanon.  Zamierzam uczynić wyjątek jedynie dla krótkich opowiadań, traktując
je bardziej w kategorii fan-fiction.
</p>

<p>
Oczywiście zdaję sobie sprawę, że kwestia kanonu nie jest czarno-biała.
Większość adaptacji komputerowych prawie całkowicie odchodzi od fabuły powieści,
oferując historie, w których Wysokie Rody &#8212; w tym Atrydzi i Harkonnenowie
&#8212; prowadzą otwarty konflikt zbrojny na powierzchni Arrakis.  Nie mam do
tego żadnych zastrzeżeń i w pełni akceptuję prawo adaptacji do reinterpretowania
materiału źródłowego.  Co więcej, od rozszerzonego kanonu stworzonego przez
Briana Herberta i Kevina J. Andersona nie da się dzisiaj całkowicie uciec.
Przykładowo, w grze <span class="title">Dune: Spice Wars</span> jedną z
dostępnych stron konfliktu jest Ród Ekazów.  Z kolei w papierowym
erpegu <span class="title">Diuna: Przygody w Imperium</span> cała
chronologia wydarzeń z nowych powieści (np. przebieg Dżihadu Butleriańskiego)
stanowi część oficjalnej historii Imperium.  Nie zamierzam tego w żaden sposób
pomijać na stronie.
</p>


<div class="go-back-link">
  <a class="link" href="../index.html">Wstecz</a>
</div>

</div>

</main>

<footer>
<div class="footer">
Data ostatniej modyfikacji: 2024-04-11
</div>
</footer>

</body>
</html>
