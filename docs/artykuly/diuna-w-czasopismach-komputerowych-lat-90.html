<!DOCTYPE html>

<html lang="pl">
<head>
  <meta charset="utf-8">
  <meta name="viewport" content="width=device-width, initial-scale=1.0">
  <meta name="author" content="Jan Stolarek">
  <link rel="stylesheet" type="text/css" href="../styl.css">
  <link rel="icon" type="image/x-icon" href="../favicon.png">
  <link rel="license" href="../LICENCJA.md">
  <title>Artykuły | Fremen Zone</title>
</head>

<body>

<!-- Przełączanie widoczności menu na małych ekranach -->
<script src="../showSmallMenu.js"></script>

<!-- Belka nawigacyjna -->
<nav>
  <!-- Duże ekrany -->
  <div class="navbar">
    <!-- Hamburger menu widoczne na małych ekranach. -->
    <a class="navbar-hide-large" href="javascript:void(0);"
       onclick="showSmallMenu()" title="Menu strony">
      <div class="hamburger-menu-icon"></div></a>
    <!-- Wpisy menu widoczne na dużych ekranach. -->
    <a class="large-navbar-button navbar-hide-small" href="../index.html">Wstęp</a>
    <a class="large-navbar-button navbar-hide-small" href="../ksiazki.html">Książki</a>
    <a class="large-navbar-button navbar-hide-small" href="../filmy.html">Filmy</a>
    <a class="large-navbar-button navbar-hide-small" href="../gry.html">Gry</a>
    <a class="large-navbar-button navbar-hide-small navbar-active-button" href="../artykuly.html">Artykuły</a>
    <a class="large-navbar-button navbar-hide-small" href="../pliki.html">Pliki</a>
    <a class="large-navbar-button navbar-hide-small rss-icon" href="../feed.xml"></a>
    <a class="large-navbar-button navbar-hide-small legacy-navbar-button" href="../legacy/index.htm">Stara strona</a>
  </div>

  <!-- Małe ekrany.  Wpisy wyświetlane/chowane z poziomu skryptu. -->
  <div id="small-navbar-id" class="navbar navbar-hide navbar-hide-large">
    <a class="small-navbar-button" href="../index.html">Wstęp</a>
    <a class="small-navbar-button" href="../ksiazki.html">Książki</a>
    <a class="small-navbar-button" href="../filmy.html">Filmy</a>
    <a class="small-navbar-button" href="../gry.html">Gry</a>
    <a class="small-navbar-button navbar-active-button" href="../artykuly.html">Artykuły</a>
    <a class="small-navbar-button" href="../pliki.html">Pliki</a>
    <a class="small-navbar-button legacy-navbar-button" href="../legacy/index.htm">Stara strona</a>
    <a class="small-navbar-button rss-icon" href="../feed.xml"></a>
  </div>
</nav>

<!-- Logo sekcji -->
<header>
  <img src="../img/artykuly.png" class="logo" alt="">
</header>

<main>

<h1 class="section-header">Diuna w czasopismach komputerowych lat 90.</h1>
<div class="section-body">

<p>
Jednym z elementów moich przygotowań do recenzji gier z uniwersum Diuny było
przejrzenie artykułów w starych czasopismach
komputerowych.  <span class="game-title">Dune II</span> było dla mnie, i dla
wielu innych graczy będących nastolatkami w latach 90., pierwszym zetknięciem ze
światem Arrakis.  To <span class="game-title">Dune II</span> skłoniło mnie do
przeczytania powieściowego pierwowzoru i wiem, że nie jestem jedynym, który
przeszedł taką drogę.</p>

<p>
Stąd też pomysł na przejrzenie artykułów sprzed ponad ćwierć wieku i
przypomnienie sobie co wtedy pisano o grach osadzonych w świecie Diuny.  Była to
zarówno bardzo miła podróż sentymentalna do czasów dzieciństwa, jak i okazja
do przeczytania wielu artykułów, które umknęły mi w czasach młodości.
</p>

<p>
Wprawdzie założeniem tekstu było pisanie o polskich czasopismach lat 90. i
wczesnych lat dwutysięcznych, ale oba te założenia nagiąłem, opisując kilka
współczesnych artykułów, także spoza naszego polskiego podwórka.
</p>

<h2 class="subsection-header">Jak to w latach 90. bywało</h2>

<p>
Czytając stare recenzje, trzeba mieć na uwadze, jak mocno lata 90. XX wieku
różniły się od czasów dzisiejszych.  Jako punkt wyjścia do dyskusji na ten temat
spójrzmy na ceny gier w stosunku do pensji.  Przykładowo, tak wyglądało jedno z
ogłoszeń w czterdziestym numerze Top Secret z lipca 1995:
</p>

<figure class="thumbnail">
<a href="../img/artykuly/diuna-w-czasopismach-komputerowych-lat-90/ceny-1995.jpg">
  <img src="../img/artykuly/diuna-w-czasopismach-komputerowych-lat-90/ceny-1995-thumbnail.jpg"
       alt="Ceny gier na PC w roku 1995.">
</a>
<figcaption>Ceny gier na PC w roku 1995.</figcaption>
</figure>

<p>
Sporo tytułów zamykało się w przedziale cenowym 80-100PLN, ale były też takie z
przedziału 150-200PLN albo i droższe.  Ceny z grubsza podobne do tych
dzisiejszych, ale <a class="link"
href="https://www.zus.pl/baza-wiedzy/skladki-wskazniki-odsetki/wskazniki/przecietne-wynagrodzenie-w-latach"
rel="noreferrer">średnie wynagrodzenie w tym okresie według danych ZUS wynosiło
702 złote</a>, czyli jakieś 10 razy mniej niż obecnie.  A zatem w połowie lat
90. statystyczny Polak mógł za jedną pensję kupić co najwyżej kilka gier.
Mówiąc wprost, gry były towarem luksusowym i mało kogo było stać na kupno
oryginałów.  Piractwo było normą.  Gry albo kopiowało się od znajomych, albo
kupowało od lokalnych handlarzy, czy to na giełdzie, czy w jakimś obskurnym
sklepiku na osiedlu.  Nikt przy tym nie bawił się w jakieś wyrafinowane podróbki
&#8212; liczyła się wyłącznie gra.  W efekcie właściciele pirackich kopii nie
posiadali ani pudełek, ani, co ważniejsze, instrukcji do gier.  Zresztą nawet
jeśli ktoś kupił grę oryginalną i instrukcję posiadał, to nie zawsze była ona po
polsku &#8212; spójrzcie na ogłoszenie pokazane powyżej &#8212; a znajomość
angielskiego w latach 90. była wyjątkiem, nie regułą.
</p>

<figure class="thumbnail">
<a href="../img/artykuly/diuna-w-czasopismach-komputerowych-lat-90/reklama-antypiracka.jpg">
  <img src="../img/artykuly/diuna-w-czasopismach-komputerowych-lat-90/reklama-antypiracka.jpg"
       alt="Reklama antypiracka z magazynu Top Secret, rok 1992.">
</a>
<figcaption>Reklama antypiracka z magazynu Top Secret, rok 1992.</figcaption>
</figure>

<p>
Mówiąc wprost, nie zawsze było wiadomo, jak w posiadane gry grać.  No bo znowu
nie było tak jak dzisiaj, że gry miały prowadzące za rączkę tutoriale czy
względnie ustandaryzowane mechaniki.  Nie dało się też poszukać informacji w
internecie, bo po pierwsze w latach 90. mało kto miał do niego dostęp, a po
drugie wracamy do tematu bariery językowej.  Dlatego też czasopisma brały na
siebie rolę nie tylko recenzowania gier, ale również publikowania poradników,
solucji i de facto instrukcji.  Tak było właśnie w przypadku tekstów
poświęconych <span class="game-title">Dune</span>
i <span class="game-title">Dune II</span>.  Pierwsza była przygodówko-strategią
i opis kolejnych czynności potrzebnych do jej przejścia był bardzo pomocny.
Druga stworzyła nowy gatunek<a class="local-link footnote-link"
href="#pierwszy-rts" id="pierwszy-rts-ref"></a>.  Dla większości graczy jej
założenia były kompletnie nowatorskie.  Nie mogli więc bazować na doświadczeniu
z wcześniejszych tytułów, bo ich po prostu nie było.  Dlatego też większość
artykułów o <span class="game-title">Dune</span> i
<span class="game-title">Dune II</span> nie jest typowymi recenzjami, ale
poradnikami do gry.
</p>

<h2 class="subsection-header">Uwagi formalne do spisu</h2>

<ul>
<li>
<p>
Większość ze wspomnianych tutaj czasopism jest zarchiwizowanych w
serwisie <a class="link" href="https://archive.org"
rel="noreferrer">archive.org</a>.  W związku z tym tam, gdzie to możliwe dodałem
linki, których kliknięcie przeniesie was prosto do skanów recenzji.
</p>
</li>

<li>
<p>
Numery czasopism starałem się podpisywać dokładnie tak jak na ich okładce.  To
oznacza najczęściej numer porządkowy, który większość magazynów posiadała, oraz
oznaczenie miesiąca, którego format bywał przeróżny (1/95, 01/1995, styczeń
&rsquo;95, itp.).
</p>
</li>

<li>
<p>
Postawiłem sobie za cel dotarcie do jak największej liczby recenzji i
streszczenie ich tutaj.  Nie robię sobie jednak nadziei, że ten spis jest
kompletny.  Jeśli wiesz o recenzji z polskiego czasopisma, która nie została
tutaj wspomniana, poproszę o maila na adres <span class="contact-mail">@</span>.
</p>
</li>

<li>
<p>
W szczególności nie udało mi się dotrzeć do żadnej
recenzji <span class="game-title">Frank Herbert&rsquo;s Dune</span> od Cryo w
polskiej prasie.  Gra ukazała się w 2001 roku, teoretycznie więc jej recenzja
powinna była się znaleźć w którymś z wymienionych niżej magazynów.  Ba,
przejrzałem nawet konsolowe magazyny Neo Plus i PSX Extreme licząc na recenzję
wersji na Playstation 2.  Bez skutku.  Albo mi coś umknęło, albo gra była tak
słaba, że postanowiono nie marnować miejsca na jej recenzowanie.
</p>
</li>

<li>
<p>
Serwis <a class="link" href="https://amr.abime.net/"
rel="noreferrer">Amiga Magazine Rack</a> posiada skany setek
zagranicznych magazynów poświęconych Amidze.  Wpisanie hasła "Dune" w
wyszukiwarkę zwraca listę ponad kilkudziesięciu artykułów, często razem ze
skanami, poświęconych grom Dune i Dune II.  Ze względu na ilość materiału i jego
historyczną nieistotność z punktu widzenia Polski nie streszczałem tych recenzji
tutaj.
</p>
</li>
</ul>

<h2 class="subsection-header">Secret Service</h2>

<p>
W czasach sprzed internetu magazyny growe były odpowiednikiem dzisiejszych
mediów społecznościowych.  Każde czasopismo miało swój specyficzny klimat oraz
wyjątkową więź między czytelnikami i redakcją, budowaną dzięki rubrykom z
listami i twórczością własną.  Redaktorzy &#8212; szczególnie ci odpisujący na
listy &#8212; byli niczym gwiazdy rocka.  Magazynów growych było w Polsce w
latach 90. zatrzęsienie, a każdy gracz, który wtedy dorastał, miał ten jeden
jedyny magazyn, który dla niego był tym najważniejszym i z którego subkulturą
identyfikował się najmocniej.  Dla mnie tym magazynem było Secret Service.
</p>

<p>
Secret Service ukazywało się w latach 1993-2001, łącznie 95 numerów.  Ja
czytałem je regularnie gdzieś od roku 1995-96 aż do końca w 2001.  SS &#8212; bo
tak zawsze skracano nazwę czasopisma &#8212; skupiał się na grach komputerowych,
ale zawsze znalazło się tam trochę innych drobiazgów jak na przykład recenzje
sprzętu.  Dla mnie najważniejszym z tych drobiazgów był Manga Corner, prowadzona
przez Mr. Roota dwustronicowa rubryka poświęcona anime i mandze.  SS przeszło w
swojej historii sporo zawirowań, w szczególności konfliktów między redaktorami,
które skończyły się rozłamami, zakładaniem nowych czasopism, a nawet tymczasową
zmianą tytułu, bo po odejściu części redaktorów nie było jasne, kto ma prawa do
marki.  W 2014 podjęto próbę reaktywacji magazynu, która zakończyła się sporym
skandalem.  Po zebraniu rekordowej w historii polskiego crowdfundingu kwoty
ponad 280 tyś. złotych i wydaniu dwóch numerów czasopisma okazało się, że nowy
wydawca utracił prawa do nazwy Secret Service.  Z zamieszania wyrósł magazyn
Pixel, który ukazywał się od stycznia 2015 do grudnia 2022 roku (łącznie 84
numery).
</p>

<p>
Osób ciekawych bardziej szczegółowej historii Secret Service odsyłam do artykułu
"O dwóch takich, co zrobili kultowe czasopismo" w CD-Action Retro, Nr 4
(1/2023), str. 26-33.
</p>

<ul>
  <li>
  <p>
  <b>Nr 9 (1/94).</b>  Recenzja <span class="game-title">Dune II</span>
  (<a class="link"
  href="https://archive.org/details/secretservicemagazine-1994-01/page/n11/mode/2up"
  rel="noreferrer">str. 12-13</a>).  Rozpoczyna się od wyjaśnienia, na czym
  polega gra.  Następnie pojawia się opis obsługi wszystkich menu dostępnych w
  grze.  Ostatnia część tekstu to miniporadnik skupiający się na przeglądzie
  drzewka technologicznego oraz sugerujący co budować, by wygrać.  Oceny:
  Grafika 90%, Dźwięk 95%, Miodność<a class="local-link footnote-link"
  href="#miodnosc" id="miodnosc-ref"></a> 100%.
  </p>

  <blockquote>
  DUNE 2 to gra strategiczna, jednogłośnie uznana przez nie strategów za
  najlepszą.  Stratedzy też mają o niej jak najlepsze zdanie.  Świadczy to o
  tym, że producent zadbał nie tylko o ciekawy scenariusz i dobre algorytmy,
  ale zdawał sobie sprawę z wymogów estetycznych graczy.
  </blockquote>
  </li>

  <li>
  <b>Nr 13 (5/94).</b>  Solucja do <span class="game-title">Dune</span>
  (<a class="link"
  href="https://archive.org/details/secretservicemagazine-1994-05/page/20/mode/2up"
  rel="noreferrer">str. 20-21</a>) napisana w postaci
  trzecioosobowej narracji, przez co przypomina nieco opowiadanie:

  <blockquote>
  Paul udał się więc do trzech znanych siczy zamieszkałych przez Fremenów.  W
  dwóch z nich przywódcy szybko zgodzili się na oddanie swych ludzi pod jego
  komendę, w trzeciej jednak szef nie przedstawiał chęci do współpracy.  Idąc za
  radą Gurneya Paul nie wdawał się w dysputy z owym wodzem, lecz wrócił do
  Kartagu, aby zameldować ojcu o swych dokonaniach.
  </blockquote>

  <p>Pomimo tego, że w tekście nie ma elementów recenzji, gra otrzymuje oceny:
  Grafika 95%, Dźwięk 100%, Miodność 95%.  Zwracam też uwagę, że artykuł
  poświęcony <span class="game-title">Dune</span> ukazuje się kilka miesięcy po
  tym jak w czasopiśmie opisana została <span class="game-title">Dune II</span>.
  Ten motyw odwróconej kolejności prezentacji tych dwóch tytułów będzie
  powracał.</p>
  </li>

  <li>
  <p>
  <b>Nr 14 (6/94).</b>  Recenzja <span class="game-title">Dune</span> w wersji
  CD (<a class="link"
  href="https://archive.org/details/secretservicemagazine-1994-06/page/n24/mode/2up"
  rel="noreferrer">str. 25</a>).  Skupia się na
  wypunktowaniu różnic w stosunku do wersji dyskietkowej: nowe intro oparte na
  filmie Lyncha, angielski dubbing, możliwość zmiany języka napisów i nowa
  animacja podróży.  Ocena: Grafika 90%, Dźwięk 100%, Miodność 95%.
  </p>
  </li>

  <li>
  <p>
  <b>Nr 61 (10/98).</b> Obszerna recenzja <span class="game-title">Dune
  2000</span> (<a class="link"
  href="https://archive.org/details/secretservice63199812/Secret%20Service%20-%2061%20%5B1998%5D%20%2810%29/page/n71/mode/2up"
  rel="noreferrer">str. 72-75</a>) autorstwa Bergera,
  redaktora Secret Service specjalizującego się w strategiach.  Recenzja mocno
  krytyczna, ale i rzetelna w wytykaniu problemów gry.  Od mało innowacyjnej
  rozgrywki po liczne problemy ze sztuczną inteligencją, zarówno jednostek
  własnych jak i komputerowego przeciwnika.  Pomimo tego gra dostała dosyć
  wysoką ocenę 7/10, choć, jak przyznaje autor, jest to w głównej mierze zasługa
  sentymentu.
  </p>

  <blockquote>
  Bardzo słaba inteligencja komputera jako przeciwnika, niewielka liczba zmian i
  nowości to wady, które walczą z powiewem wiatru i szumem piasku planety
  Arrakis o władzę nad umysłem gracza stając się jedyną prawdziwą areną walki w
  tej prościutkiej grze.
  </blockquote>
  </li>

  <li>
  <p>
  <b>Nr 93 (09/2021).</b>  W numerze znajdują się dwa teksty związane z Diuną.
  Na początek zapowiedź <span class="game-title">Dune Generations</span>
  (<a class="link"
  href="https://archive.org/details/secretservicemagazine-2001-09/page/19/mode/1up"
  rel="noreferrer">str. 19</a>) od Cryo.  Tekst lekko
  sceptyczny w tonie, zarówno w kwestii wierności kanonowi powieści jak i
  szansom gry MMO na polskim rynku.  Dalej mamy recenzję
  <span class="game-title">Emperor: Battle for Dune</span> (<a class="link"
  href="https://archive.org/details/secretservicemagazine-2001-09/page/42/mode/2up"
  rel="noreferrer">str. 42-45</a>) napisaną w
  hurraoptymistycznym tonie i z wysoką oceną końcową 9,5/10.  Recenzent chwali
  zróżnicowanie stron konfliktu, filmowe przerywniki między misjami, grafikę,
  muzykę, sztuczną inteligencję, interfejs i rozgrywki w sieci &#8212; słowem
  wszystko.  Recenzja momentami wygląda na pisaną w pośpiechu, szczególnie tam,
  gdzie autor próbuje przybliżyć świat powieści.
  </p>

  <blockquote>
  Ten, kto nie widział filmu &gt;Duna&lt; Davida Lyncha, musi go zobaczyć.  A
  musi dlatego, że potrzebne jest to koniecznie, by w pełni przeżyć grę EMPEROR:
  BATTLE FOR DUNE.  Dobrze przeczytaliście &#8212; przeżyć.  Ja traktuję ją
  bowiem w kategoriach skończonego interaktywnego dzieła plastyczno-muzycznego.
  </blockquote>
  </li>

  <li>
  <p>
  <b>Nr 94 (10/2021).</b>  Poradnik do <span class="game-title">Emperor:
  Battle for Dune</span> w ramach działu W Imadle (<a class="link"
  href="https://archive.org/details/secretservicemagazine-2001-10/page/84/mode/2up"
  rel="noreferrer">str. 84-85</a>).  Garść ogólnych
  porad dotyczących budowania bazy, a następnie przegląd dostępnych w grze
  jednostek.
  </p>
  </li>
</ul>

<h2 class="subsection-header">Reset</h2>

<p>
Reset ukazywał się w latach 1997-2001, łącznie 51 numerów + jeden numer
specjalny wydany w 2019.  Czasopismo zostało założone przez byłych redaktorów
Secret Service, którzy odeszli z niego w 1997.  Reset był oczywiście z założenia
magazynem growym, ale nosił podtytuł <span class="book-title">Magazynu Cyber
Niekulturalnego</span>.  Znaczną część pisma wypełniały teksty na inne tematy
zamieszczane w ramach działu "Odloty".  Regularnie publikowano artykuły o
muzyce, historii, grach fabularnych oraz karcianych (w tym stała
rubryka <span class="game-title">Magic: The Gathering</span>), eksploracji
kosmosu, UFO i zjawiskach paranormalnych.  Jeśli to ostatnie was zaskakuje, to
przypominam, że w latach 90. na topie był serial <span class="film-title">Z
Archiwum X</span>, więc wszelka tematyka paranormalna była chodliwa.  Mnie
samego bardzo to kręciło, czemu nie mogę się nadziwić, biorąc pod uwagę fakt, że
po latach zostałem naukowcem.  Do tego Reset publikował w odcinkach
komiksy <span class="book-title">Breakoff</span> i <span class="book-title">48
Stron</span> autorstwa Adlera i Piątkowskiego.
</p>

<p>
Ja Resetu nie kupowałem, ale tak się składało, że najnowszy numer zawsze miał
któryś z kolegów w klasie.  W związku z tym czytałem Reset dosyć regularnie,
przynajmniej do momentu skończenia podstawówki w 1999 roku.  Mam do Resetu
bardzo duży sentyment.  Czasopismo miało swój unikalny klimat, zarówno dzięki
"Odlotom", jak i dzięki bardzo charakterystycznej, aczkolwiek momentami niezbyt
czytelnej, szacie graficznej.
</p>

<ul>
  <li>
  <p>
  <b>13 (5/98).</b>  Ten numer to prawdziwa gratka dla fanów, bowiem Diuna
  została w nim tematem numeru.  W trzynastym numerze Resetu znajdziemy kolejno:
  </p>
  <ul class="ul-nested">
    <li><p>Zapowiedź <span class="game-title">Dune 2000</span> (<a class="link"
    href="https://archive.org/details/reset_13-1998-5/page/n16/mode/1up"
    rel="noreferrer">str. 17</a>), bardzo
    entuzjastyczna w wydźwięku.  Te niespełnione oczekiwania staną się zresztą
    powodem, dla którego wielu recenzentów będzie krytykować grę po jej wydaniu.
    </p>
    </li>

    <li><p>Wywiad z Markiem Marszałem, tłumaczem Diuny (<a class="link"
    href="https://archive.org/details/reset_13-1998-5/page/n17/mode/1up"
    rel="noreferrer">str. 18</a>).</p>
    </li>

    <li><p>Recenzja <span class="game-title">Dune</span> (<a class="link"
    href="https://archive.org/details/reset_13-1998-5/page/n19/mode/1up"
    rel="noreferrer">str. 20</a>).  Autor pochlebnie
    wyraża się o grafice co, biorąc pod uwagę, że wydaną w 1992 grę od gier
    wydanych w 1998 odzielała technologiczna przepaść, świadczy o tym jak dobrą
    robotę wykonali graficy z Cryo.  Pochwały zbiera także muzyka, natomiast
    krytykowana jest walka. Ocena 7/10.</p>

    <blockquote>
    Podsumowując &#8212; bardzo dobra gra przygodowa, ale tylko dla
    cierpliwych. Ciekawa, nowatorska (na podstawie arcyciekawej książki)
    fabuła. Słowem: fantazja, tylko walkę dałoby się poprawić. Zapewnia dwa dni
    intensywnej gry.
    </blockquote>
    </li>

   <li><p>Recenzja <span class="game-title">Dune 2</span> (<a class="link"
   href="https://archive.org/details/reset_13-1998-5/page/n19/mode/1up"
   rel="noreferrer">str. 20</a>).  Autor punktuje, jak
   źle gra się zestarzała i jak nieprzystępna jest nawet z perspektywy roku
   1998.  Mimo wszystko ocena wysoka - 8/10.</p>

   <blockquote>
   Nie zrozumcie mnie źle, to nie jest gra zła &#8212; po prostu jej czas minął
   bezpowrotnie.  Druga Diuna wskazała tylko zapotrzebowanie na pewien typ gier
   i w swoim czasie wstrzeliła się w rynek przebojem.
   </blockquote>
   </li>

   <li><p>Recenzja ekranizacji Diuny w reżyserii Davida Lyncha (<a class="link"
   href="https://archive.org/details/reset_13-1998-5/page/n105/mode/1up"
   rel="noreferrer">str. 106</a>).  Autorka odnotowuje,
   że film był finansową klapą i został źle przyjęty przez fanów, ale
   jednocześnie uznaje go za artystyczny sukces.</p>

   <blockquote>
   Artystycznie Diuna stanowi według mnie wysublimowane dzieło, jeden z
   najlepszych filmów s-f lat 80.
   </blockquote>

   <p>W tym miejscu pragnę zaznaczyć, że prawie każda z opisywanych tutaj
   recenzji gier wspomina o filmie Lyncha, choćby było to tylko jedno zdanie w
   całym tekście.  Rozstrzał opinii recenzentów jest przy tym największy z
   możliwych: od bezgranicznego zachwytu, przez opinie dziwne (np. posądzenie o
   "epatowanie przemocą"), po uznanie za totalną stratę czasu.  Bez względu na
   to jak oceniać ekranizację Lyncha, te komentarze pokazują, że zarówno
   oryginał książkowy jak i film były raczej znane graczom.</p>
   </li>

   <li><p>Biografia Franka Herberta (<a class="link"
   href="https://archive.org/details/reset_13-1998-5/page/n107/mode/2up"
   rel="noreferrer">str. 108-109</a>) wraz z przeglądem
   najważniejszej twórczości.  Dzisiaj łatwo takie informacje znaleźć w
   internecie, ale wtedy dotarcie do chociażby podstawowych faktów z biografii
   pisarza nie było proste.</p>
   </li>

   <li><p>Recenzja kolekcjonerskiej gry karcianej <span class="game-title">Dune:
   Eye of the Storm</span> (<a class="link"
   href="https://archive.org/details/reset_13-1998-5/page/n112/mode/1up"
   rel="noreferrer">str. 113</a>).  Krótka historia gry
   &#8212; dosłownie krótka, bo gra wyszła rok wcześniej i w momencie publikacji
   tekstu lada chwila miała ukazać się edycja druga &#8212; wraz z ogólnym
   przeglądem zasad.</p>
   </li>

   <li><p>Recenzja wszystkich sześciu książek z cyklu Diuny (<a class="link"
   href="https://archive.org/details/reset_13-1998-5/page/n113/mode/2up"
   rel="noreferrer">str. 114-115</a>).  Zarysowane są
   fabuły oraz motywy każdej powieści, prawie bez spoilerów.  Co prawda nie
   zgadzam się z negatywną oceną <span class="book-title">Kapitularza</span>,
   ale, uczciwie mówiąc, jest to bardzo solidny artykuł, który bardzo skutecznie
   zachęca do sięgnięcia po powieści.</p>
   </li>
  </ul>
  </li>

  <li>
  <b>19 (11/98).</b> Recenzja <span class="game-title">Dune 2000</span>
  (<a class="link"
  href="https://archive.org/details/reset_19-1998-11/page/n45/mode/2up"
  rel="noreferrer">str. 46-47</a>), bardzo krytyczna w
  swoim tonie.  Autor punktuje przede wszystkim bardzo kiepską inteligencję
  jednostek, brak nowości w stosunku do wcześniejszych gier
  <span class="game-title">Command and Conquer</span> oraz ogólnie odstawanie od
  ówczesnych standardów gier RTS.  Na plus autor zalicza to, że w stosunku do
  oryginału niczego nie zepsuto, a wystawioną ocenę 5/10 uznaje za wysoką w
  stosunku do tego co gra faktycznie oferuje.

  <blockquote>
  DUNE 2000 pojawiło się i zawiodło.  Wielkie obietnice spełzły na niczym, zaś
  tak dla twórców gry jak i graczy lepiej byłoby gdy DUNE 2000: LONG LIFE THE
  FIGHTERS nigdy nie ujrzała światła dziennego.
  </blockquote>

  <p>Przy okazji odnotowuję tendencję recenzentów do przekręcania tytułu
  <span class="game-title">Dune 2000</span>.</p>
  </li>

  <li>
  <p>
  <b>20 (12/98).</b> Poradnik do <span class="game-title">Dune 2000</span>
  (<a class="link"
  href="https://archive.org/details/reset_20-1998-12/page/n75/mode/2up"
  rel="noreferrer">str. 76-77</a>).  Bardzo podstawowy,
  raczej dla osób, które nie grały nigdy w żadne RTS-y: fundamentalne podstawy
  ekonomii, obrony bazy i atakowania.
  </p>
  </li>
</ul>

<h2 class="subsection-header">CD-Action</h2>

<p>
CD-Action, skracane jako CDA, ukazuje się od 1996 roku do dzisiaj, przez
większość czasu jako miesięcznik, a od początku 2022 jako kwartalnik.  Po drodze
było trochę zawirowań, w szczególności w pierwszej połowie 2020, gdy redaktorzy
dostali wypowiedzenia i zapowiadało się na to, że CDA zniknie z rynku.  Kryzys
na szczęście udało się zażegnać i magazyn wychodzi dalej.  Do dzisiaj ukazało
się grubo ponad 300 numerów.  Znakiem rozpoznawczym CDA było dodawanie do
czasopisma płyt CD (później DVD) wraz z pełnymi wersjami gier.  Dzisiaj żyjemy w
czasach, gdzie dostęp do gier jest bardzo łatwy.  Cyfrowa dystrybucja skróciła
drogę do odbiorcy, gry w stosunku do zarobków są dużo tańsze, Epic Store co
tydzień rozdaje gry za darmo, a promocje pozwalające na kupno gier za 10% ich
pierwotnej ceny są normą.  Jak już pisałem wyżej, lata 90. to była inna bajka.
Gry były bardzo drogie i trudnodostępne.  CD-Action to zmieniło.  Nagle okazało
się, że kupując czasopismo za kilkanaście złotych, można razem z nim dostać
pełną wersję gry.  I wiele osób kupowało CDA tylko po to, żeby mieć grę &#8212;
w tym niżej podpisany.  Pamiętam, że swego czasu praktyka dodawania pełnych
wersji gier budziła kontrowersje.  Redakcje innych czasopism patrzyły na nią jak
na nieuczciwą praktykę rynkową.  Ogłaszano nawet plany przyjęcia jakichś
porozumień o zaniechaniu dystrybucji pełnych wersji gier w czasopismach, ale nic
z tego ostatecznie nie wyszło.  Po latach, gdy poza PSX Extreme wszystkie inne
czasopisma z tej listy zbankrutowały, a CD-Action trzyma się dalej, można
zaryzykować stwierdzenie, że strategia sprawdziła się dobrze.
</p>

<p>
Od paru lat kupuję CDA regularnie i uważam je za rewelacyjny magazyn o grach,
który bez wahania polecam każdemu, kto w jakimkolwiek stopniu interesuje się
graniem.  W szczególności chwalę sobie stojącą na bardzo wysokim poziomie
publicystykę.  To dzisiaj.  Natomiast w latach 90. CDA w ogóle do mnie nie
przemawiało.  Nie czułem, żeby był w nim jakikolwiek klimat.  Całość zawsze
wydawała mi się bardzo sucha, nie czuć było pasji autorów tak dobrze widocznej w
każdym innym czasopiśmie tego okresu.  Na potrzeby tego artykułu przejrzałem
skany starych numerów, uświadamiając sobie, że kilka z nich było kiedyś w moim
posiadaniu, ale ich zawartość w ogóle nie zapisała się w mojej pamięci.  Mogę
więc śmiało powiedzieć, że w czasach młodości CDA jako czasopismo nie wywarło na
mnie większego wpływu.  Co innego dołączane do niego gry.  Te pamiętam do
dzisiaj, w szczególności <span class="game-title">Shogo</span>.
</p>

<ul>
  <li><p><b>Nr 30 (11/98).</b>  Recenzja <span class="game-title">Dune
  2000</span> (<a class="link"
  href="https://archive.org/details/CDA1996-2001/CD-Action_030_1998_11/page/42/mode/2up"
  rel="noreferrer">str. 42-44</a>).  Zawiera obszerne
  wprowadzenie dla czytelników niezaznajomionych z Diuną, od zarysu fabuły
  powieści, poprzez wyważony komentarz na temat filmu i na podsumowaniu
  poprzednich gier skończywszy.  Recenzja wytyka te same wady co większość
  innych recenzji: użycie assetów z Red Alert, brak nowych jednostek w stosunku
  do oryginału, brak różnorodności misji, i ogólny brak innowacji w stosunku do
  RTS-ów już będących na rynku.  Pochwały zbierają filmy między misjami i
  muzyka.  Ocena: 7.</p>

  <blockquote>
  Koniec końców, zawiodłem się.  Serce mi się krajało, kiedy grę, która była
  moją gwiazdą przewodnią od czasu, gdy pojawiły się zapowiedzi, musiałem
  brutalnie zjechać.  Tak długo oczekiwana, zapowiadana na genialną i jedyną,
  "Dune 2000" okazała się (jak na ironię) w dużej mierze kserokopią oryginału,
  wzbogaconą o praktycznie nie zmieniony engine "Red Alert".
  </blockquote>
  </li>

  <li>
  <p>
  <b>Nr 61 (06/2001).</b>  Recenzja <span class="game-title">Emperor: Battle for
  Dune</span> (<a class="link"
  href="https://archive.org/details/CDA1996-2001/CD-Action_061_2001_06/page/n43/mode/1up"
  rel="noreferrer">str. 88-91</a>).  Po wstępnej
  refleksji nad rozczarowaniem, jakim była <span class="game-title">Dune
  2000</span> następuje prezentacja stron konfliktu, zarówno trzech głównych
  rodów jak i potencjalnych sojuszników możliwych do zwerbowania w grze.  Autor
  recenzji chwali grafikę, dynamiczność i różnorodność kampanii, nowe jednostki,
  udźwiękowienie gry oraz przerywniki filmowe.  Mimo wszystko recenzja wydaje
  się dosyć płytka, co w połączeniu ze sporą ilością błędów gramatycznych
  sprawia, że tekst wygląda na pisany w pośpiechu.  Ocena: 9.
  </p>

  <blockquote>
  Gra zrobiła na mnie naprawdę wielkie wrażenie i mimo kilku buraczków (o
  których nie napiszę, bo są zbyt małe) uważam, że może być uznana za jeden z
  lepszych RTS-ów ostatnich lat, a wiele rozwiązań w niej zastosowanych wyznaczy
  nowe trendy w rozwoju tego gatunku.
  </blockquote>
  </li>

  <li><b>Nr 327 (12/2021).</b>  Artykuł "Gra o Diunę" (str. 98-101).  Niby tylko
  cztery strony, ale wypchane informacjami po brzegi.  Tekst rozpoczyna się od
  krótkiej historii powstania powieści wraz z zarysem poruszanych przez nią
  tematów.  Potem omawia ekranizację Lyncha i po kolei wszystkie oficjalne gry
  na licencji Diuny.  Bardzo fajne wprowadzanie dla osób nieznających Diuny, a
  dla weteranów miłe wspomnienia i dużo mało znanych ciekawostek.

  <blockquote>
  Rozkochały nas w samej idei wszechogarniającej pustyni i w walce o każdy jej
  skrawek, pod którym czekają ukryty skarb i największe możliwe
  niebezpieczeństwo.  To dzięki nim miliony zakochały się w Arrakis i sięgnęły
  po książkę.
  </blockquote>

  <p>
  Dalej w tym numerze znajdziemy jeszcze krótką recenzję ekranizacji Diuny w
  reżyserii Denisa Villeneuve z 2021 (str. 104).
  </p>
  </li>

  <li><p><b>Nr 334 (01/2023).</b>  Artykuł "W poszukiwaniu przyprawy"
  (str. 86-89), opisujący szczegółowo historię powstania
  <span class="game-title">Dune II</span> oraz to jak wpłynęła na rozwój gatunku
  RTS.  Bardzo dobrze i rzetelnie napisany tekst &#8212; szczerze polecam!</p>
  </li>
</ul>

<h2 class="subsection-header">Gambler</h2>

<p>
Gambler ukazywał się przez sześć lat, od grudnia 1993 do grudnia 1999, łącznie
73 numery.  Czytywałem go sporadycznie u kolegi &#8212; nie jestem do końca
pewien czy magazyn był kupowany przez niego, czy jego tatę.  Gambler nie zapisał
się jakoś mocniej w mojej pamięci.
</p>

<ul>
  <li><p>
  <b>Nr 5/1994.</b>  Łączony artykuł opisujący
  zarówno <span class="game-title">Dune</span> jak
  i <span class="game-title">Dune II</span> (<a class="link"
  href="https://archive.org/details/gambler_magazine-1994-05/page/n21/mode/2up"
  rel="noreferrer">str. 22-25</a>).  Większość tekstu
  to solucje do obu gier.  Opis przejścia <span class="game-title">Dune</span>
  jest momentami trochę chaotyczny.  W przypadku <span class="game-title">Dune
  II</span> większość porad to wyjaśnianie podstaw rozgrywki, czasami może nawet
  zbyt fundamentalnych (<em>"Im większa będzie nasza przewaga, tym łatwiejszy
  będzie atak"</em>).  Na końcu tekstu znajduje się krótka recenzja obu gier.
  Autor chwali muzykę w <span class="game-title">Dune</span>, jednocześnie
  zwracając uwagę na innowację, jaką jest w <span class="game-title">Dune
  II</span> komunikowanie wydarzeń w grze za pomocą syntezowanego głosu.
  Oceny <span class="game-title">Dune</span>: Grafika 90%, Dźwięk 90%,
  Grywalność 70%, Pomysł 70%, Ogółem 80%.  Oceny <span class="game-title">Dune
  II</span>: Grafika 95%, Dźwięk 95%, Grywalność 95%, Pomysł 85%, Ogółem 90%.
  </p>

  <blockquote>
  Ogólnie, poziom wykonania obu gier jest bardzo dobry, ale na mój gust, gry są
  zbyt jednostronne &#8212; tam głównie dialogi, a tutaj strzelanie.  Tego typu
  gry mogą się szybko znudzić, szczególnie że gramy stale na tych samych
  planszach i łatwo jest wszystko zapamiętać.  Inteligencja komputerowych
  przeciwników jest niewysoka i nie można spodziewać się po nich jakichś
  ciekawych zagrań.
  </blockquote>
  </li>

  <li><p><b>Nr 11/1998.</b>  Recenzja <span class="game-title">Dune
  2000</span> (<a class="link"
  href="https://archive.org/details/gambler_magazine-1998-11/page/n28/mode/1up"
  rel="noreferrer">str. 29</a>), bardzo negatywna i
  złośliwa nawet jak na standardy polskiej prasy komputerowej.  Zacytuję
  kawałek:</p>

  <blockquote>
  Powinna być dodawana jako prezent do Tiberian Sun!  Żądanie za nią pełnej ceny
  to nie tylko przesada, ale wręcz bezczelność!  To liczenie na opróżnienie
  portfeli leciwych, sentymentalnych osłów, w rodzaju niżej podpisanego.
  </blockquote>

  Podobnie do recenzji w innych czasopismach autor punktuje sztuczną
  inteligencję i niedoróbki interfejsu (np. brak możliwości budowania w kilku
  budynkach jednocześnie).  Krytyka spada nawet na przerywniki filmowe, które
  większość innych recenzentów chwaliła.  Dla porządku odnotowuję, że autor
  błędnie przypisuje autorstwo pierwszej
  gry <span class="game-title">Dune</span> firmie Westwood.  Ocena 60%.
  </li>
</ul>

<h2 class="subsection-header">Top Secret</h2>

<p>
I wkraczamy na moje terra incognita, czyli czasopisma, których osobiście nie
dane było mi czytać w czasach młodości<a class="local-link footnote-link"
href="#terra-incognita" id="terra-incognita-ref"></a>.  Top Secret ukazywał się
1990 do 1996, łącznie 54 numery.  Byłem o kilka lat za młody, żeby się na niego
załapać.  Co najważniejsze w Top Secrecie to to, że tworzący go redaktorzy
później brali udział w tworzeniu Secret Service, Gamblera, Resetu, Pixela, i
jeszcze paru innych magazynów o grach.  Mówiąc górnolotnie, Top Secret był
kuźnią kadr, która stworzyła podwaliny pod rozwój prasy growej w Polsce.
</p>

<ul>
  <li><p><b>Nr 12 (wrzesień-październik &rsquo;92).</b>
  Recenzja <span class="game-title">Dune</span> (<a class="link"
  href="https://archive.org/details/TopSecret12/page/n17/mode/2up"
  rel="noreferrer">str. 18-19</a>), której większość
  stanowi solucja opisująca jak przejść grę oraz garść dodatkowych porad
  odnośnie rozgrywki.  Opis przejścia gry jest bardzo szczegółowy, oczywiście
  kosztem zdradzania przebiegu gry.  Autor chwali muzykę, ale krytykuje
  monotonną grafikę oraz nudną rozgrywkę.</p>

  <blockquote>
  Na skończenie gry potrzeba kilkunastu godzin, mniej więcej trzy-cztery razy za
  dużo.  Nie wróżę więc DUNE wielkiego sukcesu rynkowego, choć dla miłośników
  Herberta i gier strategicznych jest to pozycja godna uwagi.
  </blockquote>
  </li>

  <li><p><b>Nr 18 (sierpień &rsquo;93).</b>  Poradnik do
  <span class="game-title">Dune II</span> (<a class="link"
  href="https://archive.org/details/TopSecret18/page/n15/mode/2up"
  rel="noreferrer">str. 16-18</a>).  Krótkie
  wyjaśnienie zasad rozgrywki, ogólny opis misji (co zrobić i czego spodziewać
  się po przeciwniku).  Porady dotyczące kolejności budowania, taktyki,
  rozbudowy bazy, kierowania wojskiem.  Bardzo solidny poradnik, przydał mi się
  przy ponownym ogrywaniu gry.</p>

  <blockquote>
  Dune 2 nie opiera się na fabule książkowej, co być może dla fanatyków Herberta
  jest wadą natury podstawowej.  Poza tym, gra wskazuje pewne odchyły w kierunku
  nudy (żeby nie powiedzieć gorzej), kiedy to siły grających i komputera
  wyrównują się, i nie można ani wte ani we wte.
  </blockquote>
  </li>
</ul>

<h2 class="subsection-header">Commodore & Amiga</h2>

<p>
Commodore & Amiga ukazywało się od 1992 do 1995, łącznie 46 numerów.  Nigdy nie
natknąłem się na to czasopismo w młodości.  Podobnie jak w przypadku Top Secret
byłem o te kilka lat za młody, szczególnie biorąc pod uwagę, że większość
artykułów we wcześniejszych numerach skupiała się nauce asemblera albo robieniu
własnych modyfikacji i peryferiów, np. lutowanie zasilacza do C64.  Przeglądając
dzisiaj stare numery tego czasopisma, widzę w nim prawdziwą kopalnię wiedzy, z
której mam nadzieję zrobić użytek.
</p>

<ul>
  <li><p><b>Nr 12 (grudzień 1993).</b>  Jednozdaniowa wzmianka
  o <span class="game-title">Dune</span> (<a class="link"
  href="https://archive.org/details/commodore-amiga-1993-12/page/20/mode/2up"
  rel="noreferrer">str. 21</a>) w kontekście gier
  łączących elementy RPG i strategii.  Do tego zilustrowana screenem
  z <span class="game-title">Dune II</span>.</p>
  </li>

  <li><p><b>Nr 2/94.</b>  Artykuł o <span class="game-title">Dune II</span>
  (<a class="link"
  href="https://archive.org/details/commodore-amiga-1994-02/page/24/mode/2up"
  rel="noreferrer">str. 24-25</a>).  Krótkie
  wprowadzenie w uniwersum Diuny.  Grafika <span class="game-title">Dune
  II</span> zostaje oceniona nieco niżej
  niż <span class="game-title">Dune</span>, natomiast strona muzyczna zdaniem
  autora tekstu wypada znacznie gorzej.  Większość tekstu stanowi poradnik.
  Zawiera on garść porad wyjaśniających mechanikę gry &#8212; pamiętamy, że
  konieczność zarządzania w czasie rzeczywistym zbieraniem zasobów, rozbudową
  baz i działaniami wojsk to było coś nowego &#8212; wraz z opisami strategii
  sugerowanymi do każdej z misji.  Autor uczciwie przyznaje, że ostatniej,
  dziewiątej, misji nie udało mu się do tej pory ukończyć.  Oceny: Grafika 75,
  Muzyka 55, Ogólnie 90.</p>
  </li>

  <li><p><b>Nr 6/95.</b> Poradnik do <span class="game-title">Dune</span>
  (<a class="link"
  href="https://archive.org/details/commodore-amiga-1995-06/page/n25/mode/1up"
  rel="noreferrer">str. 26</a>), miejscami nieco mniej
  szczegółowy niż ten z Top Secret, ale nadal bardzo dobry.  Do tego krótkie
  wprowadzenie w fabułę Diuny oraz recenzja samej gry.  Tradycyjnie już pochwały
  spadają na muzykę oraz klimat, krytyka zaś na drugi, czysto strategiczny etap
  rozgrywki, który, zdaniem autora tekstu, staje się monotonny.  Oceny: Grafika
  80, Muzyka 100, Ogółem 75.</p>
  </li>
</ul>

<h2 class="subsection-header">Świat Gier Komputerowych</h2>

<p>
Świat Gier Komputerowych, czyli ŚGK, ukazywał się w latach 1992-2003, łącznie
ponad 130 numerów.  Jakimś sposobem całkowicie mnie to czasopismo ominęło i nie
umiem wyjaśnić czemu.
</p>

<ul>
  <li><p><b>Nr 5-6/1993.</b> Artykuł o <span class="game-title">Dune</span>
  (<a class="link"
  href="https://archive.org/details/SwiatGierKomputerowych05061993/page/n19/mode/2up"
  rel="noreferrer">str. 19-22</a>), pełniący zarówno
  rolę instrukcji do gry jak i opisu jej przejścia.  Do tego krótkie
  wprowadzenie w świat powieści oraz elementy recenzji.  Tekst zajmuje dwie
  czarno-białe strony, zaś kolejne dwie strony w kolorze poświęcono wyłącznie na
  obrazki z gry.  Ciekawostką jest to, że autor omyłkowo uznaje słowo "sicz" za
  będące rodzaju męskiego.  Oceny brak.</p>
  </li>

  <li><p><b>Nr 7-8/1993.</b> Poradnik do <span class="game-title">Dune II</span>
  (<a class="link"
  href="https://archive.org/details/SwiatGierKomputerowych07081993/page/n27/mode/2up"
  rel="noreferrer">str. 27-30</a>).  Streszczenie
  intra, krótka charakterystyka rodów i dużo ogólnikowych porad.  Ponownie dwie
  czarno-białe strony poświęcono na tekst, a dwie kolorowe na obrazki.  Oceny
  brak.</p>

  <blockquote>
  <b>DUNE II The Building of A Dynasty</b> jest skierowana do rzeszy entuzjastów
  gier strategicznych i jestem przekonany, że zaspokoi ona wybredne gusta fanów
  tego rodzaju gier.
  </blockquote>
  </li>

  <li><p><b>Nr 11/1998.</b>  Recenzja <span class="game-title">Dune 2000</span>
  (<a class="link"
  href="https://archive.org/details/swiat_gier_komputerowych_71-1998-11/page/n21/mode/2up"
  rel="noreferrer">str. 20-23</a>), wyważona i
  jednocześnie nie tak krytyczna jak większość innych recenzji.  Co ciekawe,
  największa krytyka spada na grafikę, która uznana zostaje za "celowo
  stylizowaną na staromodną", a "wygląd wielu struktur pozostał niezmieniony".
  Autor odnotowuje unowocześnienie interfejsu, jednocześnie punktując brak
  innowacji w stosunku do wcześniejszych gier RTS.  Na plus zalicza także wzrost
  poziomu trudności oraz zmienienie balansu jednostek, wymuszające posiadanie
  zróżnicowanej armii.  Pochwały zbierają również przerywniki filmowe, a ich
  podobieństwo do filmu Lyncha nie pozostaje niezauważone.  Obok głównej
  recenzji znalazły się dwie minirecenzje dwójki innych redaktorów.  Z obu bije
  wielkie rozczarowanie grą.  Oceny: Grafika 4/5, Dźwięk 4/5, Grywalność
  4/5.</p>

  <blockquote>
  <b>Dune 2000</b> to chyba pierwszy w historii przypadek remake&rsquo;u gry
  komputerowej.
  </blockquote>
  </li>
</ul>

<h2 class="subsection-header">Gry Komputerowe</h2>

<p>
Gry Komputerowe ukazywały się w latach 1993-2009, łącznie 141 numerów.  Podobnie
jak w przypadku ŚGK, całkowicie mnie to czasopismo ominęło.  Piąte przez
dziesiąte kojarzę widok czasopisma gdzieś na półce w Empiku, ale chyba nigdy
żadna okładka nie zachęciła mnie do tego, żeby po nie sięgnąć.
</p>

<ul>
  <li><b>Nr 10/1998.</b>  Recenzja <span class="game-title">Dune 2000</span>
  (<a class="link"
  href="https://archive.org/details/gry-komputerowe-1998-10/page/n27/mode/2up"
  rel="noreferrer">str. 28-29</a>).  W stosunku do
  zjadliwej recenzji z Gamblera tą należy uznać za nadmiernie optymistyczną.
  Autor krytykuje brak innowacji, zarówno w stosunku
  do <span class="game-title">Dune II</span> jak i późniejszych RTS-ów, ale na
  tym krytyka się właściwie kończy.  Pochwały spadają natomiast na poprawioną
  sztuczną inteligencję &#8212; zaskakujące, biorąc pod uwagę powszechną krytykę
  pośród innych recenzentów &#8212; interfejs i przerywniki filmowe.

  <blockquote>
  "Dune 2000" miała być dla wielu z nas tchnięciem nowego ducha w zetlałe już z
  lekka ciałko.  Godzinami siedząc przy "StarCrafcie",
  "Totalu"<a class="local-link footnote-link" href="#total" id="total-ref"></a>
  i innych RTS-ach, czekaliśmy z zapartym tchem na powiew świeżości.  Tak się
  jednak nie stało.  "Dune 2000" stworzone zostało dla młodego pokolenia graczy,
  którzy nie pamiętają protoplasty.
  </blockquote>
  </li>
</ul>

<h2 class="subsection-header">PSX Extreme</h2>

<p>
PSX Extreme ukazuje się od 1997 roku do dzisiaj, aktualnie ponad 300 numerów na
koncie.  Od momentu przejścia CD-Action na tryb kwartalny, PSX Extreme jest
jedynym w Polsce miesięcznikiem o grach.  Jest to też kolejny magazyn, który
całkowicie mnie ominął, najprawdopodobniej za sprawą tego, że skupia się na
konsolach, a ja co do zasady jestem graczem PC-towym.
</p>

<ul>
  <li><p><b>Nr 28 (grudzień &rsquo;99).</b>
  Recenzja <span class="game-title">Dune 2000</span> (<a class="link"
  href="https://archive.org/details/PSX_Extreme_028/page/n42/mode/1up"
  rel="noreferrer">str. 48-49</a>).  Od innych recenzji
  tej gry wyróżnia ją to, że jako jedyna opisuje wersję na Playstation, a nie
  PC.  Krytyka spada na sztuczną inteligencję oraz proste i rozpikselowane
  modele jednostek.  Oceny: Grafika 7/10, Dźwięk 7/10, Ogółem 7/10.
  </p>

  <blockquote>
  Kupując D2000 nie kupisz cukrowej waty &#8212; kupisz za to wino, któremu czas
  aż tak dobrze nie posłużył, ale też specjalnie nie zaszkodził.
  </blockquote>
  </li>
</ul>

<h2 class="subsection-header">CD Action Retro</h2>

<p>
Opuszczamy lata 90. i przenosimy się do teraźniejszości.  CD-Action Retro to
specjalne wydanie CD-Action, poświęcone tematyce retro.  Pierwszy numer wyszedł
pod koniec 2016 roku, drugi na początku 2017.  Potem inicjatywa na kilka lat
upadła.  Na jej wznowienie musieliśmy czekać do 2022 roku, kiedy ukazał się
numer trzeci.  W chwili gdy piszę te słowa (listopad 2023), ukazał się właśnie
piąty numer, a magazyn zaczyna mieć szanse na przejście z okazjonalnego trybu
wydawania na regularny.
</p>

<ul>
  <li>
  <p>
  <b>Nr 3 (01/2022).</b>  Artykuł "Czas na melanż" (str. 48-51) opisujący
  historię gier w uniwersum Diuny.  Dużo miejsca poświęcono szczegółowemu
  omówieniu historii <span class="game-title">Dune</span>, nieco mniej
  na <span class="game-title">Dune II</span>.  Pozostałe trzy gry
  (<span class="game-title">Dune 2000</span>, <span class="game-title">Emperor:
  Battle for Dune</span> i <span class="game-title">Frank Herbert&rsquo;s
  Dune</span>) omówiono już bardzo pobieżnie, na dwie z nich poświęcając
  zaledwie po jednym zdaniu.
  </p>
  </li>

  <li>
  <p>
  <b>Nr 5 (02/2023).</b>  W tym numerze znalazły się aż trzy artykuły poświęcone
  Diunie.  Tekst "Najdziwniejsza z Diun" (str. 84-85) recenzuje pierwszą grę
  <span class="game-title">Dune</span> od Cryo, z jednej strony doceniając jej
  walory artystyczne, a z drugiej krytykując rozgrywkę jako taką.
  </p>
  <blockquote>
  <b>Dziś granie w nią męczy.</b> Ale w tych krótkich chwilach, gdy udajemy się
  na pierwszy zwiad ornitopterem, gdy dosiadamy czerwia pustyni, gdy wpatrujemy
  się w błękit wewnątrz oczu Chani, dzieło Cryo udowadnia swój niezaprzeczalny
  artyzm.
  </blockquote>
  <p>Na stronach 104-105 znajduje się tekst "Diuna Jodorovsky&rsquo;ego, czyli
  najważniejszy film, który NIE powstał".  Jak łatwo wywnioskować z tytułu, jest
  to historia ekranizacji, do której przymierzał się Jodorowsky.  I wreszcie na
  stronie 106 znajdziemy tekst "Klęska komercyjna i artystyczna", recenzujący
  ekranizację <span class="book-title">Diuny</span> Davida Lyncha.
  </p>
  </li>
</ul>

<h2 class="subsection-header">Retro Gamer</h2>

<p>
I na zakończenie coś z brytyjskiego podwórka.  Magazyn Retro Gamer ukazuje się w
Wielkiej Brytanii od 2004 roku.  Do tej pory wyszło ponad 250 numerów.  Miałem
okazję czytywać Retro Gamera gdy mieszkałem w UK.  Jak nazwa wskazuje,
czasopismo poświęcone jest tematyce retro, ale pomimo mojego zamiłowania do
starych gier publikowane treści często rozmijały się z moimi zainteresowaniami.
Oceniam, że jest w tym element różnic kulturowych między Polską i Wielką
Brytanią.  W szczególności ta druga ma swoją historię <em>bedroom coders</em>,
której my nie doświadczyliśmy, i związaną z tym dużo większą popularność ZX
Spectrum.  Muszę pochwalić Retro Gamera za bardzo dobre dojścia do autorów
dawnych gier i oparcie znacznej części artykułów na rozmowach z twórcami.
Jednocześnie bardzo często miałem poczucie, że teksty są bezkrytyczne, nie raz
ocierając się z tego powodu o nierzetelność.
</p>

<ul>
  <li><p><b>Nr 228.</b>  Artykuł "The History of Dune" (str. 70-77) opisujący
  dosyć szczegółowo historię powstania pierwszych pięciu gier na licencji Diuny,
  czyli wszystko z wyjątkiem <span class="game-title">Frank Herbert&rsquo;s
  Dune</span>, które jest tylko wspomniane.  W tekście wypowiadają się Stephen
  Clarke-Willson (pracownik Virgin Interactive zaangażowany w wydawanie gier na
  licencji Diuny), Louis Castle (współzałożyciel Westwood Studios) oraz Matthew
  Stibbe (jeden z założycieli Intelligent Games, studia odpowiedzialnego
  za <span class="game-title">Dune 2000</span>
  i <span class="game-title">Emperor: Battle for Dune</span>).</p>
  </li>

  <li><p><b>Nr 233.</b>  Wywiad z Paulem Nicholasem, autorem
  demake&rsquo;u <span class="game-title">UnDUNE II</span> na PICO-9
  (str. 100).  <span class="game-title">UnDUNE II</span> poświęcono dosłownie
  jeden akapit tekstu, do przeczytania <a class="link"
  href="../img/artykuly/diuna-w-czasopismach-komputerowych-lat-90/retro-gamer-undune2.png"
  rel="noreferrer">tutaj</a>.</p>
  </li>
</ul>

<h2 class="sources-header">Podsumowanie</h2>

<p>
Zacząłem pisać ten tekst z zamiarem skatalogowania starych artykułów
poświęconych grom w świecie Diuny.  Wspominanie starych czasów i czasopism nie
było moim bezpośrednim celem, ale ciężko streszczało się dawne recenzje bez
przybliżenia kontekstu, w których one powstawały.  Osobom, które chciałyby
dowiedzieć się więcej o polskiej prasie growej z lat 90., polecam artykuł Piotra
Gontarczyka <a class="link"
href="https://www.purepc.pl/historia-polskich-czasopism-o-grach-od-bajtka-do-cd-action"
rel="noreferrer">Historia polskich czasopism o grach - Od Bajtka do
CD-Action</a> oraz film dokumentalny <a class="link"
href="https://www.youtube.com/watch?v=8Z93N4mqD8Y" rel="noreferrer">Thank You
For Playing: Kultowe Magazyny o Grach</a>.  Sporo ciekawych informacji zostało
również zebranych w serwisie <a class="link"
href="https://zapach-papieru.pl/encyklopedia-pism/" rel="noreferrer">Zapach
Papieru</a>.
</p>

<h2 class="footnotes-header">Przypisy</h2>

<ol class="footnotes-list">
  <li id="pierwszy-rts">Wiem, że twierdzenie, iż Dune II to pierwszy RTS jest
  bardzo dyskusyjne.  Wątpliwości natomiast nie ulega, że gra wyznaczyła kanon
  tego gatunku i dla większości graczy była pierwszym zetknięciem ze strategią w
  czasie rzeczywistym.  Zainteresowanych szczegółami odsyłam do artykułu "Skąd
  się wzięły RTS-y" w CD Action nr 325 (10/2021).
   <a class="local-link back-ref" href="#pierwszy-rts-ref"></a>
  </li>

  <li id="miodnosc">Termin "miodność" odnosi się do tego jak przyjemnie gra się
  w daną grę.  Dziś najczęściej używamy określenia "grywalność", ale wtedy
  termin ten nie był jeszcze powszechnie przyjęty.
   <a class="local-link back-ref" href="#miodnosc-ref"></a>
  </li>

  <li id="terra-incognita">Co ciekawe, na potrzeby tego spisu udało mi się
  uzyskać dostęp do drukowanych egzemplarzy Top Secretu oraz opisywanych poniżej
  Commodore & Amiga i Świata Gier Komputerowych.
   <a class="local-link back-ref" href="#terra-incognita-ref"></a>
  </li>

  <li id="total">Chodzi o <span class="game-title">Total Annihilation</span>.
  Pierwsza gra z serii <span class="game-title">Total War</span>.  wyjdzie
  dopiero dwa lata później.
   <a class="local-link back-ref" href="#total-ref"></a>
  </li>
</ol>


<div class="go-back-link">
  <a class="link" href="../artykuly.html">Wstecz</a>
</div>

</div>

</main>

<footer>
<div class="footer">
Data ostatniej modyfikacji: 2024-02-01
</div>
</footer>

</body>
</html>
