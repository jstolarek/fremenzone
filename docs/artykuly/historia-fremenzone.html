<!DOCTYPE html>

<html lang="pl">
<head>
  <meta charset="utf-8">
  <meta name="viewport" content="width=device-width, initial-scale=1.0">
  <meta name="author" content="Jan Stolarek">
  <link rel="preload" as="font" type="font/woff2" href="../fonts/fa-solid-900.woff2" crossorigin>
  <link rel="preload" as="style" type="text/css" href="../styl.css">
  <link rel="preload" as="image" type="image/png" href="../img/artykuly.png">
  <link rel="stylesheet" type="text/css" href="../styl.css">
  <link rel="icon" type="image/x-icon" href="../favicon.png">
  <link rel="license" href="../LICENCJA.md">
  <title>Artykuły | Fremen Zone</title>
</head>

<body>

<!-- Przełączanie widoczności menu na małych ekranach -->
<script src="../showSmallMenu.js"></script>

<!-- Belka nawigacyjna -->
<nav>
  <!-- Duże ekrany -->
  <div class="navbar">
    <!-- Hamburger menu widoczne na małych ekranach. -->
    <a class="navbar-hide-large" href="javascript:void(0);"
       onclick="showSmallMenu()" title="Menu strony">
      <div class="hamburger-menu-icon"></div></a>
    <!-- Wpisy menu widoczne na dużych ekranach. -->
    <a class="large-navbar-button navbar-hide-small" href="../index.html">Wstęp</a>
    <a class="large-navbar-button navbar-hide-small" href="../ksiazki.html">Książki</a>
    <a class="large-navbar-button navbar-hide-small" href="../filmy.html">Filmy</a>
    <a class="large-navbar-button navbar-hide-small" href="../gry.html">Gry</a>
    <a class="large-navbar-button navbar-hide-small" href="../gadzety.html">Gadżety</a>
    <a class="large-navbar-button navbar-hide-small navbar-active-button" href="../artykuly.html">Artykuły</a>
    <a class="large-navbar-button navbar-hide-small" href="../pliki.html">Pliki</a>
    <a class="large-navbar-button navbar-hide-small rss-icon" type="application/rss+xml" href="../feed.xml"></a>
    <a class="large-navbar-button navbar-hide-small legacy-navbar-button" href="../legacy/index.htm">Stara strona</a>
  </div>

  <!-- Małe ekrany.  Wpisy wyświetlane/chowane z poziomu skryptu. -->
  <div id="small-navbar-id" class="navbar navbar-hide navbar-hide-large">
    <a class="small-navbar-button" href="../index.html">Wstęp</a>
    <a class="small-navbar-button" href="../ksiazki.html">Książki</a>
    <a class="small-navbar-button" href="../filmy.html">Filmy</a>
    <a class="small-navbar-button" href="../gry.html">Gry</a>
    <a class="small-navbar-button" href="../gadzety.html">Gadżety</a>
    <a class="small-navbar-button navbar-active-button" href="../artykuly.html">Artykuły</a>
    <a class="small-navbar-button" href="../pliki.html">Pliki</a>
    <a class="small-navbar-button legacy-navbar-button" href="../legacy/index.htm">Stara strona</a>
    <a class="small-navbar-button rss-icon" type="application/rss+xml" href="../feed.xml"></a>
  </div>
</nav>

<!-- Logo sekcji -->
<header>
  <img src="../img/artykuly.png" class="logo" alt="">
</header>

<main>

<h1 class="section-header">Moja fascynacja <span class="title">Diuną</span>,
czyli jak powstało Fremen Zone</h1>
<div class="section-body">

<p>
Początek to chwila bardzo delikatna.  Wie o tym każdy fan
<span class="title">Diuny</span>.  Kiedy jednak usiadłem do pisania tego
tekstu, szybko uświadomiłem sobie, że początek to dla mnie również chwila bardzo
problematyczna, bo moment pierwszego kontaktu ze światem zrodzonym w głowie
Franka Herberta prawie całkowicie zatarł się w mojej pamięci.
</p>

<h2 class="subsection-header">Mój pierwszy kontakt ze światem
  <span class="title">Diuny</span></h2>

<p>
Jedyne co mogę powiedzieć z całą pewnością to to, że zaczęło się od grania
w <span class="title">Dune II</span>.  Potwierdza to jedyny namacalny
dowód, jaki uchował się z czasów gdy byłem nastolatkiem:
</p>

<blockquote>
<b>rok 1997</b> - pierwszy raz grałem w Dune II, usłyszałem o powieści i
postanowiłem, że ją przeczytam.
<div class="quote-source"><cite><a class="link"
href="../legacy/index.htm">pierwsza wersja Fremen Zone</a></cite>, dział
Archiwum</div>
</blockquote>

<p>
Absolutnie nie zgadza mi się natomiast data zapisana w notatce.  Jestem prawie
pewien, że pierwszy kontakt z <span class="title">Dune II</span> miałem
jakieś 3 lata wcześniej.  Za taką tezą przemawia fakt, że grałem
w <span class="title">Dune II</span> na Amidze mojego kolegi, który do roku
1997 już dawno zdążył wymienić ją na PlayStation.  Dobrze pamiętam mały
14-calowy telewizor Philipsa, podpiętą do niego Amigę 600 z charakterystyczną
dwuprzyciskową myszką, żółto-pomarańczowe barwy gry i oczywiście żonglowanie
dyskietkami.  W szczególności przekonuje mnie to, że dobrze pamiętam granie w
kolorze, czego w domu nie mogłem doświadczyć.
</p>

<p>
Podobnie jak w wielu polskich domach lat 90., także u nas jakoś szczególnie się
nie przelewało.  Nie mogliśmy pozwolić sobie na kupno nowoczesnego komputera,
ale pomimo tego komputery były obecne w moim życiu.  W szczególności tata miał
służbowy laptop Optimusa.  Konfiguracja niestety wypadała blado na tle
ówczesnych standardów: procesor 486SX<a class="local-link footnote-link"
href="#sx" id="sx-ref"></a>, 4MB pamięci RAM i dysk twardy 80MB.  Do tego porty
RS-232 i LPT, wbudowany trackball, i &#8212; gwóźdź do trumny z punktu widzenia
gracza &#8212; monochromatyczny wyświetlacz ciekłokrystaliczny z czasem reakcji
zbliżonym do jednej czwartej sekundy i mocnym efekt smużenia.  Pomimo tego nie
poddawałem się i grałem na tym laptopie.  Możliwe nawet, że to na nim we
wspomnianym roku 1997 faktycznie przeszedłem <span class="title">Dune
II</span>, ale z pewnością nie mogłem doświadczyć wtedy grania w kolorze.  Mój
pierwszy kontakt z grą musiał mieć miejsce wcześniej.
</p>

<p>
Na pewno też zdawałem sobie sprawę z tego, że gra oparta jest na powieści.  Z
czasów mniej-więcej szóstej klasy pamiętam, jak jeden z kolegów, w sposób typowy
dla chłopców w podstawówce chcących zaimponować kolegom, mocno przechwalał się
czytaniem <span class="title">Diuny</span>.  Pamiętam wymęczone, pożyczone
z biblioteki, wydanie Phantom Press, które pokazywał nam na przerwach.  Z czasów
bliżej końca podstawówki (rok 1998) pamiętam też <a class="link"
href="diuna-w-czasopismach-komputerowych-lat-90.html">liczne artykuły o Dune
2000 ukazujące się w ówczesnych czasopismach o grach</a>.
</p>

<p>
W roku 1999 miało miejsce kilka istotnych wydarzeń w moim życiu.  Skończyłem 15
lat, a to oznaczało koniec szkoły podstawowej i początek liceum.  Jako że
trafiłem do klasy o profilu informatycznym, nie mogło być już dalej mowy o
korzystaniu z przestarzałego laptopa taty.  Dlatego też na
gwiazdkę<a class="local-link footnote-link" href="#y2k" id="y2k-ref"></a>
rodzice sprezentowali mi komputer stacjonarny z prawdziwego zdarzenia.  Maszyna
miała procesor <a class="link"
href="https://ark.intel.com/content/www/us/en/ark/products/49934/intel-celeron-processor-300-mhz-66-mhz-fsb.html"
rel="noreferrer">Intel Celeron 300</a>, 32MB RAMu, kartę graficzną Riva (nie
pamiętam czy 128, czy TNT), dysk twardy o pojemności 6,4GB oraz system Windows
98.  Konfiguracja nawet jak na rok 1999 nie była mocna, ale stanowiła
gigantyczny skok w porównaniu do starego laptopa Optimusa.  Byłem bardzo
wdzięczny rodzicom za prezent, bo nowy komputer spełniał swoje dwie podstawowe
role.  Po pierwsze pozwalał na granie, po drugie na naukę.  Mniej więcej w tej
właśnie kolejności.
</p>

<p>
Drugim ważnym wydarzeniem były wakacje poprzedzające pójście do liceum.  Czas
wolny wykorzystałem na przeczytanie po raz pierwszy
<span class="title">Diuny</span> (jeszcze w
czerwcu), <span class="title">Mesjasza Diuny</span>
i <span class="title">Dzieci Diuny</span>.  Dziwnym zbiegiem okoliczności
sięgnąłem po książki, akurat będąc w wieku Paula Atrydy, co też na pewno pomogło
w odbiorze.  Wszystkie powieści czytałem w nowym wydaniu od Zysk i S-ka w
niesławnym tłumaczeniu Jerzego Łozińskiego, ale ono jest tematem na osobny
artykuł.  Z pewnością tłumaczenie nie przeszkodziło mi w zachwyceniu się światem
powieści.  Od tamtej pory pustynie Arrakis całkowicie zawładnęły moją
wyobraźnią.
</p>

<h2 class="subsection-header">Powstanie Fremen Zone</h2>

<p>
W tamtych czasach mój tata dosyć regularnie kupował Komputer Świat, a ja
sumiennie czytałem każdy numer i uczyłem się, co można robić z komputerem.
Jedną z serii artykułów, która zwróciła moją szczególną uwagę, był kurs
tworzenia stron internetowych.  I tak pod koniec lutego 2000 roku w mojej głowie
zrodził się pomysł stworzenia strony internetowej poświęconej grze
<span class="title">Dune II</span>.  Od tego momentu sprawy potoczyły się
szybko.
</p>

<p>
Wspomniany kurs w Komputer Świecie opisywał tworzenie stron przy użyciu programu
Microsoft FrontPage.  Był to program typu WYSIWYG, czyli taki w którym stronę
układa się wizualnie i na podstawie tego układu automatycznie generowany jest
kod HTML.  Wygenerowany kod był koszmarnej jakości i bardzo często kompatybilny
jedynie z Internet Explorerem, ale wtedy jeszcze o takich rzeczach nie myślałem.
Póki co trwała faza intensywnego eksperymentowania z tym jak strona ma wyglądać.
Po czterech dniach pracy nad logiem, będącym tak naprawdę przerysowywanym
logo <span class="title">Dune II</span>, powstał pierwszy prototyp strony:
</p>

<figure class="thumbnail">
<img src="../img/artykuly/historia-fremenzone/prototyp-1.png"
     alt="Zrzut ekranu z Windows 98 w niskiej rozdzielczości.  W oknie bardzo
     starej wersji Internet Explorer wyświetla się strona internetowa z
     jednolitym pomarańczowym tłem i czerwonym zygzakiem po lewej.  Na górze
     strony duży żółty napis Dune 2, pod nim napis Wszystko związane z Dune 2,
     czy ta strona może mieć lepszą rekomendację.  Pod nim napis drukowanymi
     literami KLIKNIJ TUTAJ.">
<figcaption>
Strona po pierwszych kilku dniach od zaczęcia prac.
</figcaption>
</figure>

<p>
Wiem, że mało tutaj widać, ale jest to jedyne ujęcie pierwszej wersji strony,
jakie zachowało się w moim archiwum.  Po kliknięciu napisu &bdquo;KLIKNIJ TUTAJ&rdquo;
wchodziło się na właściwą stronę.  Ten prototyp nie przetrwał jednak długo i już
w kwietniu strona wyglądała tak:
</p>

<figure class="thumbnail">
<img src="../img/artykuly/historia-fremenzone/prototyp-2.png"
     alt="Zrzut ekranu z Windows 98 w niskiej rozdzielczości.  W oknie bardzo
     starej wersji Internet Explorer wyświetla się strona internetowa z
     piaskowym tłem i zlewającym się z nim napisam Sardaukar Zone na górze.  W
     lewej kolumnie pog logiem znajduje się wypunktowana lista działów.  W
     prawej kolumnie znajduje się treść strony.">
<figcaption>
Wygląd strony po dwóch miesiącach.
</figcaption>
</figure>

<p>
Widać tu kilka oczywistych zmian graficznych, takich jak piaskowe tło
(oczywiście jest to jakiś clipart dostarczany z FrontPage&rsquo;m), logo z nazwą
strony (Sardaukar Zone), oraz menu po lewej z listą działów.  I w tym menu kryje
się najważniejsza zmiana, czyli decyzja o poszerzeniu tematyki strony na
wszystko, co związane z <span class="title">Diuną</span>: książki, gry,
filmy.  Prace nad artykułami były bardzo intensywne.  Spędzałem nad stroną
właściwie cały mój wolny czas.
</p>

<p>
Maj okazał się być przełomowym miesiącem.  Postanowiłem wyrzucić do kosza cały
projekt robiony przez ostatnie trzy miesiące we FrontPage&rsquo;u i
zaprojektować stronę od nowa, tym raz pisząc wszystko ręcznie w HTMLu.  Główną
motywacją była chęć nauczenia się HTMLa oraz poczucie, że kod źródłowy strony
powinien być porządny i działać również na przeglądarce Netscape Navigator.
Decyzji o rezygnacji z FrontPage&rsquo;a nigdy nie pożałowałem, tym bardziej że
Microsoft uśmiercił program trzy lata później.  Inna porcja zmian w maju
dotyczyła zawartości merytorycznej strony i związana była z zakupem dopiero co
wydanego przez Zysk <span class="title">Rodu Atrydów</span>.  Książka
rozszerzała świat <span class="title">Diuny</span> o nowe informacje, a ja
postanowiłem umieścić je na stronie.  Chociaż dzisiaj nie pałam miłością do
książek Briana Herberta i Kevina J. Andersona, wtedy nie przeszkadzało mi
uznanie pierwszej z nich za kanon.
</p>

<p>
Po kilku tygodniach prac wykończeniowych strona w końcu została opublikowana w
internecie 18 czerwca 2000 roku.  W ostatniej chwili, dosłownie dwa dni przed
publikacją, zmieniłem jej nazwę z Sardaukar Zone na Fremen Zone.  Na koniec
założyłem darmowe konto pocztowe na Onecie, które dodatkowo oferowało 6
megabajtów na hostowanie własnej strony internetowej w ramach serwisu Republika.
Z dzisiejszej perspektywy jest to śmiesznie mało, ale wtedy w zupełności
wystarczało.  I tak oto strona pojawiła się pod adresem
http://republika.pl/fremenzone.
</p>

<h2 class="subsection-header">Utrzymywanie strony</h2>

<p>
Mając za sobą czteromiesięczny maraton prowadzący do publikacji Fremen Zone w
internecie przystąpiłem do tzw. utrzymywania strony.  W pierwszej kolejności
obejmowało to uzupełnienie brakującej zawartości.  Zapewne zwróciliście uwagę,
że powyżej wspomniałem tylko o przeczytaniu pierwszych trzech tomów oryginalnego
cyklu Franka Herberta.  I faktycznie, w momencie publikacji strony nie czytałem
jeszcze <span class="title">Boga Imperatora Diuny</span>,
<span class="title">Heretyków Diuny</span> i
<span class="title">Diuny: Kapitularza</span>.  Na ratunek przyszedł jeden
z moich kolegów, Kamil, który również uwielbiał
<span class="title">Diunę</span> i, mając już za sobą lekturę całego
cyklu, zaoferował się z napisaniem recenzji.  Do końca roku 2000 na stronie
pojawiały się jeszcze recenzje <span class="title">Rodu Atrydów</span>
oraz <span class="title">Gwiazdy Chłosty</span>, a także różne materiały
związane z grami komputerowymi.
</p>

<p>
Kolejne lata przyniosły dosyć powolny rozwój strony.  W kilkumiesięcznych
odstępach dodawałem nowe materiały: a to pliki do ściągnięcia, a to recenzje,
czy wreszcie linki do innych stron.  Było też sporo zmian kosmetycznych, takich
jak dodawanie ilustracji, oraz poprawki techniczne w celu zadbania o
kompatybilność z Netscape Navigatorem i Operą, jak i o dobre pozycjonowanie
strony w wynikach wyszukiwania.  W pewnym momencie na stronie znalazł się nawet
licznik odwiedzin &#8212; był to modny element strony w tamtych czasach &#8212;
który, zanim przestał funkcjonować, przekroczył 21 tysięcy odwiedzin.  Były też
zmiany hostingów na coraz większe.  Końcowa wersja strony zajmowała blisko 80MB,
czyli dosyć dużo w porównaniu do niecałych dwóch megabajtów na początku.  Pod
koniec 2002 dorobiłem się też elegancko wyglądającego adresu w domenie
fantastyka.info, ale nie potrafię sobie przypomnieć, w jakich okolicznościach
został mi on zaoferowany.  W każdym razie na pewno za niego nie płaciłem.
Sporadycznie przy stronie pomagał ktoś z zewnątrz.
</p>

<figure class="thumbnail">
<img src="../img/artykuly/historia-fremenzone/banner.jpg"
     alt="Banner reklamujący stronę Fremen Zone.  W tle krajobraz pustyni
     zaczerpnięty z gry Dune.  Po lewej kawałek planety Arrakis, wycięty z filmu
     Lyncha.  Po prawej żołnierz piechoty z dudnikiem z gry Dune 2000.  Pośrodku
     w tle półprzeźroczysta okładka pierwszego wydania Diuny z wydawnictwa Zysk
     i Spółka.  Przez całą szerokość banneru poprowadzony jest czarny napis
     Arrakis - Diuna - Pustynna planeta.  Pod spodem znajduje się adres strony
     diuna.fantastyka.info">
<figcaption>
W tamtych czasach nie wypadało, żeby strona nie miała bannera.
</figcaption>
</figure>

<p>
Muszę tutaj wyjaśnić, że wszystkie czynności techniczne związane z opisanym
powyżej utrzymywaniem strony były na początku lat dwutysięcznych bardziej
skomplikowane niż dzisiaj.  Po pierwsze, nie miałem żadnego zaawansowanego
edytora tekstu, więc wszystko było pisane w Notatniku.  Tak, dokładnie tym
Notatniku, który znacie z Windowsa.  Po drugie, nie posiadałem w domu internetu
&#8212; ten miałem zyskać dopiero gdzieś w 2005 roku.  Korzystałem z dostępu do
sieci u mojego taty w pracy.  Jako że tata pracował na uczelni i miał zajęcia ze
studentami zaocznymi, nieraz zabierałem się z nim w weekend do pracy i kiedy on
był na zajęciach, ja korzystałem z internetu.  Oznaczało to zarówno wgrywanie
aktualizacji na stronę jak również wyszukiwanie i zapisywanie materiałów do
przejrzenia w domu.  I choć łącze uczelniane było naprawdę bardzo dobre, to nie
zawsze wszystko się udawało.  Zdarzało się, że pliki wgrywane na serwer ulegały
uszkodzeniu albo po prostu nie wgrywały się w ogóle.  Wtedy trzeba było w trybie
awaryjnym jechać na uczelnię tydzień później i wgrywać od nowa.  Kolejnym
wyzwaniem była wspomniana współpraca z Kamilem.  Mieszkaliśmy dosyć daleko od
siebie, więc jedynym sensownym sposobem organizacji współpracy były rozmowy
telefoniczne.  To pociągnęło za sobą wzrost rachunków telefonicznych &#8212;
kolejna rzecz, której pod koniec lat 90. nie można było lekceważyć.  Przyznam
szczerze, że nie pamiętam już, w jaki sposób zorganizowaliśmy przekazanie
wspomnianych recenzji.  Czy dostałem je w jakiś sposób na dyskietce, czy też
Kamil znalazł sposób na przesłanie ich mailem, przeze mnie oczywiście
sprawdzanym tylko podczas wizyt u taty w pracy &#8212; tego detalu już moja
pamięć nie jest w stanie odtworzyć.
</p>

<figure class="thumbnail">
<img src="../img/artykuly/historia-fremenzone/2003.jpg"
     alt="Zrzut ekranu, prawdopodobnie z Windows XP i nowszej wersji Internet
     Explorera.  Strona jest już w swojej ostatecznej postaci.  Po lewej
     znajduje się lista działów.  Po prawej wyświetla się strona głowna.  Na
     górze znajduje się duże logo strony.  Pod nim umieszczono opis strony wraz
     z banerem oraz wstępniak podsumowujący ostatnią aktualizację. ">
<figcaption>
Strona po finalnej aktualizacji w 2003 roku.
</figcaption>
</figure>

<p>
Ostatnia aktualizacja Fremen Zone miała miejsce 24 maja 2003 roku, tuż po mojej
maturze.  Rozpoczęte po wakacjach studia informatyczne były bardzo intensywne, a
wynikający z tego brak czasu zmusiły mnie do rezygnacji z niektórych hobby.
Jednym z poszkodowanych była właśnie strona.  Od momentu skończenia liceum
strona nie doczekała się żadnej aktualizacji.  Niestety, nie potrafię
przypomnieć sobie kiedy strona zniknęła z internetu.  Prawdopodobnie było to po
upadku darmowego hostingu, na którym była trzymana, ale nie odnotowałem
dokładnej daty kiedy to się stało.
</p>

<h2 class="subsection-header">Powrót po latach</h2>

<p>
Fremen Zone wprawdzie zniknęło z internetu, ale pomimo wielokrotnej zmiany
sprzętu komputerowego na przestrzeni 20 lat, wszystkie pliki źródłowe strony
cały czas pozostawały nietknięte na moim dysku.  Raz na jakiś czas zdarzyło mi
się zabłądzić do katalogu, w którym je trzymam i powspominać jak to fajnie było
prowadzić serwis.
</p>

<p>
W czerwcu 2023 byłem w trakcie pisania wpisu na moim blogu, w którym
<a class="link" rel="noreferrer"
href="https://jstolarek.github.io/posts/2023-07-12-all-the-things-ive-ever-done-wrong-with-my-websites.html">przeprowadzałem
retrospekcję technicznych aspektów wszystkich prowadzonych przeze mnie do tej
pory stron internetowych</a>.  I w trakcie pisania tego wpisu pomyślałem sobie,
że właściwie nic nie stoi na przeszkodzie, żeby przywrócić Fremen Zone do życia.
Decyzja była dosyć spontaniczna i nie jestem do końca pewien, skąd się wzięła.
Na pewno jedną z jej składowych była rosnąca frustracja obecnym stanem
internetu, który zaśmiecony jest milionami stron o bardzo wątpliwej jakości i
istniejących tylko po to, żeby wygenerować zysk.  Zatęskniłem za czasami gdy
strony istniały dlatego, że ktoś miał pasję, którą chciały się dzielić się z
innymi.  I postanowiłem coś z tym zrobić.  Uznałem, że przywrócenie Fremen Zone
jako swego rodzaju kapsuły czasu z początku XX wieku bez żadnych merytorycznych
aktualizacji to słuszne posunięcie.
</p>

<p>
Od strony technicznej całe zadanie było dosyć proste.  Właściwie to mogłem po
prostu wgrać pliki w takim stanie, w jakim były, ale uznałem, że dobrze je
odrobinę uwspółcześnić.  Zastąpiłem więc archaiczne kodowanie polskich znaków w
standardzie CP-1250 współczesnym UTF-8, przepakowałem samorozpakowujące się
archiwa RAR na format ZIP i usunąłem niedziałające banery reklamowe już
nieistniejących stron. Jeszcze nowy wstępniak, kilka drobiazgów technicznych i
gotowe.  Po tygodniu od podjęcia decyzji o reaktywacji strona pojawiła się w
internecie, pod tym samym adresem gdzie obecnie hostowana jest jej nowa wersja.
</p>

<h2 class="subsection-header">Nowa strona</h2>

<p>
Kiedy przywracałem serwis z niebytu, chciałem jedynie odtworzyć kawałek starego
internetu.  Jak już wspomniałem, nie planowałem aktualizować tekstów.  Pomimo
tego ciągle męczyły mnie myśli, że dzisiaj wiele rzeczy napisałbym inaczej, a
niektóre słowa dobrał ostrożniej.  I te myśli ostatecznie zwyciężyły.  Zacząłem
myśleć o nowej stronie.
</p>

<p>
Przez dwa tygodnie pomysł kiełkował i dojrzewał w mojej głowie.  Moje myśli
biegły dwutorowo.  Jeden wątek myśli to było planowanie zawartości
merytorycznej.  Początkowy plan był taki, żeby ponownie opisać te same książki,
gry i filmy co kiedyś, ale szybko uświadomiłem sobie, że od tamtej pory na rynku
doczekaliśmy się wielu nowych produktów osadzonych w uniwersum
<span class="title">Diuny</span>.  Zrobiłem sobie wstępną rozpiskę i, mając
już doświadczenie z prowadzenia Fremen Zone kiedyś, od razu do mnie dotarło, że
nowa strona to projekt rozpisany na lata, nie miesiące.  Ale to dobrze.  Nigdzie
mi się nie spieszy, a chciałbym móc spokojnie zagłębić się w każdy opisywany
temat i dowiedzieć się o nim jak najwięcej przed przystąpieniem do pisania.
</p>

<p>
Drugi wątek myśli nad nową stroną dotyczył kwestii technicznych i wynikał ze
wspomnianego już wpisu na moim blogu.  Głównym wyciągniętym przeze mnie
wnioskiem było to, że najlepiej jest własnoręcznie stworzyć stronę przy użyciu
czystego HTML i CSS.  I z takim założeniem pod koniec czerwca 2023 przystąpiłem
do projektowania nowej strony.  Cały projekt strony stworzyłem samodzielnie od
podstaw, silnie nawiązując do wyglądu starego serwisu, jednocześnie nie
ignorując postępu w rozwoju technologii przez ostatnie 20 lat.  Nowa strona to
wyłącznie statyczny HTML, nie wykorzystuje żadnych ciasteczek, a jedyny skrypt
jest używany do pokazywania i ukrywania górnego menu przy przeglądaniu na małych
ekranach.
</p>

<p>
Na osobny akapit zasługują loga graficzne poszczególnych sekcji.  Na starej
stronie każda sekcja miała na samej górze graficzny tytuł, który stanowił jeden
z kluczowych elementów identyfikacji wizualnej.  Przykładowo, logo na stronie
głównej wyglądało tak:
</p>

<figure class="thumbnail">
<img src="../img/artykuly/historia-fremenzone/stare-logo.jpg"
     alt="Stare logo strony Fremen Zone.  Tekst umieszczony jest na białym tle,
     odcinającym się od tła strony.  Litery pokryte są delikatną teksturą
     przypominającą materiał dżinsowy.  Napis rzuca cień.">
<figcaption>
Stare logo strony.
</figcaption>
</figure>

<p>
Zależało mi na zrobieniu identycznych nagłówków na nowej stronie, jedynie z
pominięciem efektu cienia.  No i zaczęły się schody.  Pierwszym problemem było
ustalenie nazwy użytej czcionki.  Dzięki współczesnej technologii poszło to
dosyć sprawnie &#8212; po skorzystaniu z jednej ze stron do rozpoznawania
czcionek udało się ustalić, że jest to jakiś wariant czcionki Serpentine Bold.
Poszukiwania pliku z czcionką w sieci były mało owocne, gdyż żadna ze
znalezionych darmowych wersji czcionki nie obsługiwała polskich znaków.  Drugim
problemem było odtworzenie tekstury na napisach.  Żaden z efektów dostępnych w
GIMPie nawet nie pozwolił mi zbliżyć się do podobnego rezultatu.  Pozostało
wygrzebanie starych płyt z programem Corel Photo-Paint 8, którego blisko ćwierć
wieku temu użyłem do stworzenia oryginalnych grafik.  Ponieważ program nie
działa na żadnym współczesnym systemie operacyjnym, pozostało mi zainstalowanie
go na maszynie wirtualnej.  Przy okazji na płycie instalacyjnej znalazłem
czcionkę Serpentine Bold z polskimi znakami, ale szybko okazało się, że działają
one jedynie pod starym Windowsem.  Po przeniesieniu czcionki na Linuksa polskie
znaki przestały działać.  Zgaduję, że czcionka wspiera jedynie antyczne
kodowanie znaków CP-1250 używane kiedyś przez Windows, zaś używanego przez
współczesne systemy operacyjne UTF-8 już nie.  Niestety, powrót do starego
Corela nie pomógł w zidentyfikowaniu użytego przeze mnie kiedyś efektu tekstury.
Po długich poszukiwaniach musiałem się ostatecznie poddać i zrobić logo bez tego
efektu.  Ostatecznie wszystkie loga powstały w Corelu, który pomimo ćwierćwiecza
na karku nadal pozostaje bardziej użytecznym programem niż współczesny GIMP.
Jedynym problemem okazało się być to, że stary Corel nie wspiera właściwie
żadnego współczesnego formatu graficznego poza JPG, a ten, jak wiadomo, oferuje
jedynie kompresję stratną.  Musiałem jednak to jakoś przełknąć.  Już na Linuksie
przerobiłem loga na format PNG, dodając jednocześnie przeźroczystość tła.  Ci z
was, którzy korzystają z trybu ciemnego w przeglądarce, powinni być zadowoleni,
bo po podmienieniu tła strony na czarne logo nadal wygląda poprawnie.  Efekt
końcowy mojej walki z Corelem i GIMPem prezentuje się tak jak poniżej.
</p>

<figure class="thumbnail">
<img src="../img/artykuly/historia-fremenzone/nowe-logo.png"
     alt="Obecne logo Fremen Zone.  Używa tej samej czcionki w tym samym kolorze
     i rozmiarze co stare logo.  Nowe logo ma przeźroczyste tło, nie posiada
     faktury powierzchni oraz nie rzuca cienia.">
<figcaption>
Nowe logo, bez efektu cienia i tekstury, ale za to z przeźroczystością.
</figcaption>
</figure>

<h2 class="subsection-header">www.fremenzone.pl</h2>

<p>
Pod koniec lipca 2023 większość projektu technicznego była już gotowa, a ja
mogłem przystąpić do tworzenia pierwszych tekstów.  Wprawdzie pierwszą recenzję
skończyłem stosunkowo szybko &#8212; tekst o <span class="title">Roju
Hellstroma</span> był gotowy już 11 sierpnia &#8212; ale początkowy etap
tworzenia zawartości strony był nieco chaotyczny.  Miałem mnóstwo pomysłów,
które przełożyły się na mnóstwo rozpoczętych tekstów. Gdzieś w listopadzie
uznałem, że zamiast pracować równolegle nad wieloma tekstami, należy je kolejno
finalizować.  Nie będę ukrywał, że był to bardzo pracochłonny i wyczerpujący
psychicznie proces.
</p>

<p>
Właściwie każda trafiająca na stronę recenzja wymaga od kilkunastu do
kilkudziesięciu godzin pracy.  Najpierw trzeba recenzowany twór &bdquo;skonsumować&rdquo;.
W przypadku filmu jest prosto, wystarczy kilka godzin.  Książki i gry planszowe
wymagają co najmniej kilkunastu.  Gry komputerowe od kilkunastu do
kilkudziesięciu.  Do tego dochodzi konieczność zapoznania się z innymi
materiałami, czy to tekstami, czy filmami na YouTube.  Potem trzeba napisać
tekst, co też nie jest szybkim procesem &#8212; każdy, kto kiedykolwiek pisał,
ten wie.  No i na koniec korekta.  To wszystko składa się na co najmniej
kilkaset godzin pracy włożonych w pierwszą wersję strony.
</p>

<p>
Ostatecznie nowe wcielenie Fremen Zone pojawiło się w sieci 1 lutego 2024 roku
pod adresem <a class="link"
href="https://www.fremenzone.pl">www.fremenzone.pl</a>.  Pierwsza wersja strony
zawierała recenzje książki <a class="link"
href="../ksiazki/roj-hellstroma.html">Rój Hellstroma</a>,
filmu <a class="link" href="../filmy/diuna-2021.html">Diuna: Część
Pierwsza</a>, gry komputerowej <a class="link"
href="../gry/komputerowe/behindthedune.html">Behind The Dune</a> oraz
planszówki <a class="link"
href="../gry/planszowe/diuna-imperium.html">Diuna: Imperium</a>.  Do tego w
dziale Artykuły znalazły się teksty <a class="link"
href="../artykuly/wprowadzenie-do-uniwersum-diuny.html">Wprowadzenie do
uniwersum Diuny</a>, <a class="link"
href="../artykuly/diuna-w-czasopismach-komputerowych-lat-90.html">Diuna w
czasopismach komputerowych lat 90.</a>, oraz ten tekst o historii Fremen Zone.
Od tego momentu rozpoczyna się historia nowej strony, którą na bieżąco spisuję
<a class="link" href="../index/historia-aktualizacji.html">tutaj</a>.
</p>

<h2 class="footnotes-header">Przypisy</h2>

<ol class="footnotes-list">
  <li id="sx">Przyrostek SX oznacza brak koprocesora arytmetycznego do
  obliczania liczb zmiennoprzecinkowych.  Ten montowany był jedynie w
  procesorach z oznaczeniem DX i dawał potężnego kopa do prędkości obliczeń.
  <a class="local-link back-ref" href="#sx-ref"></a>
  </li>

  <li id="y2k">Było to dosłownie kilka dni przed rokiem 2000, w czasie gdy media
  na całym świecie żyły &bdquo;Problemem Roku 2000&rdquo;.  Polegał on na tym, że niektóre
  systemy komputerowe reprezentowały rok za pomocą jedynie dwóch ostatnich cyfr
  i pojawiły się obawy, że po Nowym Roku systemy komputerowe będą myśleć, że
  mamy rok 1900.  Żadnej apokalipsy oczywiście nie było, ale z pewnością były to
  złote czasy dla marketingowców, którzy nawet na kablach pisali, że są
  <q>kompatybilne z rokiem 2000</q>.  Coś jak dzisiejsze bezglutenowe szampony.
  <a class="local-link back-ref" href="#y2k-ref"></a>
  </li>
</ol>


<div class="go-back-link">
  <a class="link" href="../artykuly.html">Wstecz</a>
</div>

</div>

</main>

<footer>
<div class="footer">
Data ostatniej modyfikacji: 2024-03-03
</div>
</footer>

</body>
</html>
