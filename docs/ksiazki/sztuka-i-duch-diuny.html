<!DOCTYPE html>

<html lang="pl">
<head>
  <meta charset="utf-8">
  <meta name="viewport" content="width=device-width, initial-scale=1.0">
  <meta name="author" content="Jan Stolarek">
  <link rel="preload" as="font" type="font/woff2" href="../fonts/fa-solid-900.woff2" crossorigin>
  <link rel="preload" as="style" type="text/css" href="../styl.css">
  <link rel="preload" as="image" type="image/png" href="../img/ksiazki.png">
  <link rel="stylesheet" type="text/css" href="../styl.css">
  <link rel="icon" type="image/x-icon" href="../favicon.png">
  <link rel="license" href="../LICENCJA.md">
  <title>Książki | Fremen Zone</title>
</head>

<body>

<!-- Przełączanie widoczności menu na małych ekranach -->
<script src="../showSmallMenu.js"></script>

<!-- Belka nawigacyjna -->
<nav>
  <!-- Duże ekrany -->
  <div class="navbar">
    <!-- Hamburger menu widoczne na małych ekranach. -->
    <a class="navbar-hide-large" href="javascript:void(0);"
       onclick="showSmallMenu()" title="Menu strony">
      <div class="hamburger-menu-icon"></div></a>
    <!-- Wpisy menu widoczne na dużych ekranach. -->
    <a class="large-navbar-button navbar-hide-small" href="../index.html">Wstęp</a>
    <a class="large-navbar-button navbar-hide-small navbar-active-button" href="../ksiazki.html">Książki</a>
    <a class="large-navbar-button navbar-hide-small" href="../filmy.html">Filmy</a>
    <a class="large-navbar-button navbar-hide-small" href="../gry.html">Gry</a>
    <a class="large-navbar-button navbar-hide-small" href="../komiksy.html">Komiksy</a>
    <a class="large-navbar-button navbar-hide-small" href="../gadzety.html">Gadżety</a>
    <a class="large-navbar-button navbar-hide-small" href="../artykuly.html">Artykuły</a>
    <a class="large-navbar-button navbar-hide-small" href="../pliki.html">Pliki</a>
    <a class="large-navbar-button navbar-hide-small rss-icon" type="application/rss+xml" href="../feed.xml"></a>
    <a class="large-navbar-button navbar-hide-small legacy-navbar-button" href="../legacy/index.htm">Stara strona</a>
  </div>

  <!-- Małe ekrany.  Wpisy wyświetlane/chowane z poziomu skryptu. -->
  <div id="small-navbar-id" class="navbar navbar-hide navbar-hide-large">
    <a class="small-navbar-button" href="../index.html">Wstęp</a>
    <a class="small-navbar-button navbar-active-button" href="../ksiazki.html">Książki</a>
    <a class="small-navbar-button" href="../filmy.html">Filmy</a>
    <a class="small-navbar-button" href="../gry.html">Gry</a>
    <a class="small-navbar-button" href="../komiksy.html">Komiksy</a>
    <a class="small-navbar-button" href="../gadzety.html">Gadżety</a>
    <a class="small-navbar-button" href="../artykuly.html">Artykuły</a>
    <a class="small-navbar-button" href="../pliki.html">Pliki</a>
    <a class="small-navbar-button legacy-navbar-button" href="../legacy/index.htm">Stara strona</a>
    <a class="small-navbar-button rss-icon" type="application/rss+xml" href="../feed.xml"></a>
  </div>
</nav>

<!-- Logo sekcji -->
<header>
  <img src="../img/ksiazki.png" class="logo" alt="">
</header>

<main>

<h1 class="section-header">Sztuka i duch Diuny</h1>
<div class="section-body">

<div class="info-section">
<a class="info-cover-small" href="../img/ksiazki/sztuka-i-duch-diuny/okladka-pl.jpg">
  <img src="../img/ksiazki/sztuka-i-duch-diuny/okladka-pl.jpg" class="info-cover"
       alt="Okładka wydania polskiego od wydawnictwa Rebis pokazująca
       płaskorzeźbę Shai-Huluda widoczną w filmie jako dekoracja w rezydencji w
       Arrakin.">
</a>

<ul class="info-contents">
  <li><span class="info-list-entry">Tytuł oryginału:</span> The Art and Soul of Dune</li>
  <li><span class="info-list-entry">Autor:</span> Tanya Lapointe</li>
  <li><span class="info-list-entry">Pierwsze wydanie:</span> Titan Books, 2021</li>
  <li><span class="info-list-entry">Wydanie polskie:</span> Rebis, 2022</li>
  <li><span class="info-list-entry">Tłumaczenie:</span> Andrzej Jankowski</li>
</ul>

</div>

<p>
Wraz z ukazaniem się <a class="link"
href="../filmy/diuna-czesc-pierwsza.html">pierwszej części nowej
ekranizacji <span class="title">Diuny</span></a> na rynek trafił album autorstwa
Tanyi Lapointe przedstawiający kulisy produkcji filmu.  Polskie wydanie ukazało
się nakładem wydawnictwa Rebis.  Niestety przyszło nam na nie długo czekać, bo
album pojawił się na rynku dopiero w grudniu 2022 roku, a więc ponad rok od
premiery filmu.  Trochę szkoda, że Rebis nie wstrzelił się tutaj w okres
wyświetlania filmu w kinach, ale rozumiem, że skoro tak się stało, to wynikało
to wyłącznie z braku możliwości, bo nie sądzę, żeby wydawca dobrowolnie
zrezygnował z darmowej promocji.  Album jest wydany ekskluzywnie.  Liczy 240
stron w dużym formacie na papierze kredowym, oprawione w twardą oprawę.  Jedyną
różnicą względem wydania angielskiego jest zastąpienie kartonowego futerału
(tzw. <i>slipcase</i>) obwolutą.  Mój egzemplarz pechowo posiada wadę produkcji
w postaci załamania ciągnącego się z góry na dół przez kilkanaście stron pod
koniec albumu.
</p>

<h2 class="subsection-header">Zawartość</h2>

<p>
Album otwiera krótka przedmowa napisana przez Denisa Villeneuve.  Zaraz po nim
mamy już nieco obszerniejszy wstęp autorstwa Briana Herberta i Kevina
J. Andersona.  Następnie już autorka albumu opisuje historię powstania filmu, od
momentu pozyskiwania praw autorskich i wyboru reżysera, przez proces pisania
scenariusza, po etap kręcenia zdjęć w różnych lokacjach na świecie.  Reszta
albumu prezentuje proces projektowania oraz produkcji kolejnych elementów filmu.
Zobaczymy omówienie zarówno najważniejszych postaci, proces projektowania ich
wyglądu oraz komentarze aktorów odgrywających daną rolę, jak również koncepcje
powstawania miast, wnętrz, pojazdów i rekwizytów.  Ciekawostką jest pokazanie
kilku scen, które zostały nakręcone, ale ostatecznie do filmu nie weszły.
</p>

<figure class="thumbnail">
<a href="../img/ksiazki/sztuka-i-duch-diuny/uniformy-atrydow.jpg">
  <img src="../img/ksiazki/sztuka-i-duch-diuny/uniformy-atrydow.jpg"
       alt="Wnętze albumu pokazujące projekty uniformów Atrydów.  Na dwóch
       stronach rozrysowane są szkice mundurów z różnym poziomem
       szczegółowości.">
</a>
<figcaption>
Projekty atrydzkich mundurów.
</figcaption>
</figure>

<figure class="thumbnail">
<a href="../img/ksiazki/sztuka-i-duch-diuny/port-kosmiczny.jpg">
  <img src="../img/ksiazki/sztuka-i-duch-diuny/port-kosmiczny.jpg"
       alt="Wnętrze albumu pokazujące koncepcję graficzną portu kosmicznego w
       Arrakin.  Ilustracja zajmuje górną część dwóch sąsiadujących ze sobą
       stron.  Widać na niej wielki betonowy budynek pod błękitnym niebem.  Pod
       ilustracją opis tekstowy oraz małe zdjęcie z planu pokazujące makietę
       ornitoptera.">
</a>
<figcaption>
Koncepcja portu kosmicznego w Arrakin.
</figcaption>
</figure>

<figure class="thumbnail">
<a href="../img/ksiazki/sztuka-i-duch-diuny/transportowiec-harkonnenow.jpg">
  <img src="../img/ksiazki/sztuka-i-duch-diuny/transportowiec-harkonnenow.jpg"
       alt="Wnętrze albumu pokazujące zbliżenie na harkonneński transportowiec
       wojsk.  Zdjęcie zajmuje większość z dwóch sąsiadujących stron.  Po prawej
       stronie znajduje się sekwencja trzech zdjęć pokazująca opadanie
       transportowca w atmosferze.">
</a>
<figcaption>
Projekt harkonneńskiego transportowca wojsk.
</figcaption>
</figure>

<p>
Książka opisuje proces projektowania i produkcji filmu, ale z powodu obszerności
materiału w żaden temat nie wchodzi zbyt głęboko.  Dominują ilustracje, w
większości bardzo ładne, ale też takie, których wybór do albumu jest wątpliwy.
W niektórych miejscach zobaczymy prototypowe rendery z teksturami w niskiej
rozdzielczości powiększone do rozmiaru dwóch stron, co nie wygląda atrakcyjnie.
Jest też trochę szkiców koncepcyjnych, przy czym ponownie są one dosyć wybiórcze
i nie obejmują wszystkiego, co zobaczymy w filmie.  Te prototypy oraz szkice
przeplatają się z kadrami z filmu, dając możliwość porównania wstępnych
koncepcji z ich finalną realizacją.  Jest też trochę zdjęć z planu zdjęciowego.
Tekstu jako takiego jest raczej mało.  Poza wspomnianymi wcześniej
wprowadzeniami dalsze opisy ograniczają się do komentowania ilustracji, czyli
albo wyjaśniania źródeł inspiracji danego projektu, albo serwowania czytelnikowi
ciekawostek z procesu produkcji.  Cały album można przeczytać w kilka godzin.
</p>

<figure class="thumbnail">
<a href="../img/ksiazki/sztuka-i-duch-diuny/czerw.jpg">
  <img src="../img/ksiazki/sztuka-i-duch-diuny/czerw.jpg"
       alt="Wnętrze albumu pokazujące dwie koncepcje czerwia.  Na lewej stronie
       umieszczone jest trochę tekstu oraz niewielka ilustracja czerwia
       widzianego z pewnej odległości.  Całą prawą stronę zajmuje i kawałek
       lewej zajmuje ilustracja otwartej paszczy czerwia z dobrze widocznymi
       kłami.">
</a>
<figcaption>
Alternatywne wizje filmowego czerwia.
</figcaption>
</figure>

<figure class="thumbnail">
<a href="../img/ksiazki/sztuka-i-duch-diuny/uczta-barona.jpg">
  <img src="../img/ksiazki/sztuka-i-duch-diuny/uczta-barona.jpg"
       alt="Wnętrze albumu pokazujące scenę uczty barona Harkonnena.  Na lewej
       stronie znajduje się tekst oraz ujęcie z filmu pokazująca barona
       siedzącego przy stole i widziannego zza pleców.  Na prawej stronie
       znajduje się kawałek scenorysu, ujęcie twarzy księcia Leto z filmu oraz
       zdjęcie posiłku spożywanego przez barona, wyglądającego jak wielka
       jaszczurka obłożona warzywami.">
</a>
<figcaption>
Scena uczty barona: porównanie ujęcia z filmu ze szkicami koncepcyjnymi.
</figcaption>
</figure>

<figure class="thumbnail">
<a href="../img/ksiazki/sztuka-i-duch-diuny/wydobywanie-przyprawy.jpg">
  <img src="../img/ksiazki/sztuka-i-duch-diuny/wydobywanie-przyprawy.jpg"
       alt="Wnętrze albumu pokazujące projekt sceny wydobywania przyprawy.
       Widać żniwiarkę na pustyni, nad nią unosi się chmura pyłu, a wokół krążą
       dwa ornitoptery.  Na dole strony tekst oraz zdjęcie z planu filmowego
       pokazujące dźwig ustawiający na pustyni wielką makietę ornitoptera.">
</a>
<figcaption>
Koncepcja zbioru przyprawy.
</figcaption>
</figure>

<figure class="thumbnail">
<a href="../img/ksiazki/sztuka-i-duch-diuny/kiepskie-tekstury.jpg">
  <img src="../img/ksiazki/sztuka-i-duch-diuny/kiepskie-tekstury.jpg"
       alt="Zbliżenie na ilustrację pokazującą koncepcję graficzną jednej z
       budowli.  Widoczne są niskiej jakości tekstury powierzchni oraz ogólny
       brak detali na ilustracji.">
</a>
<figcaption>
Zbliżenie na render koncepcyjny z niskiej jakości teksturami.
</figcaption>
</figure>

<h2 class="subsection-header">Podsumowanie</h2>

<p>
Ze względu na ogólnikowość, <span class="title">Sztukę i ducha Diuny</span> nie
można nazwać ani pełnoprawnym artbookiem, ani szczegółowym opisem procesu
powstawania filmu.  Nie znajdziemy tu żadnych głębszych analiz, ani tym bardziej
żadnej krytyki, ale to nie może dziwić &#8212; album jest w końcu materiałem
promocyjnym filmu.  Czy zatem warto po niego sięgnąć?  Jeśli jesteście
zachwyceni nową ekranizacją i koniecznie chcecie dowiedzieć się o niej jak
najwięcej, to jest to w tym momencie najbardziej obszerne źródło, pomimo tego,
że obiektywnie oceniając jest niewyczerpujące.  Z tego powodu jestem więc
ostrożny z polecaniem <span class="title">Sztuki i ducha Diuny</span>.  Tym
bardziej że Rebis ustalił niemałą cenę okładkową w wysokości 199 złotych.
Oczywiście jak dobrze poszukacie, to można znaleźć taniej.  W chwili, gdy piszę
te słowa, sam wydawca sprzedaje album na Allegro za 99 złotych, a w
większości księgarni internetowych album dostaniemy za około 130 złotych.
</p>

<p>
Miłym gestem ze strony twórców albumu jest przygotowanie do niego ścieżki
dźwiękowej skomponowanej, podobnie jak w przypadku filmu, przez Hansa Zimmera.
Możecie <a href="https://www.youtube.com/watch?v=x2Mc4RTOeLg" class="link"
rel="noreferrer">odsłuchać ją za darmo na YouTube</a> albo
<a href="https://lnk.to/ArtandSoulofDuneMusicID" class="link"
rel="noreferrer">kupić w wersji cyfrowej</a>.
</p>

<p>
Otwartym pozostaje pytanie, czy i kiedy doczekamy się wydania po
polsku <span class="title">The Art and Soul of Dune: Part Two</span>, czyli
albumu poświęconego drugiej części filmu, który na rynku angielskim ukazał się 8
marca 2024 roku, tydzień po premierze filmu.
</p>


<div class="go-back-link">
  <a class="link" href="../ksiazki.html">Wstecz</a>
</div>

</div>

</main>

<footer>
<div class="footer">
Data ostatniej modyfikacji: 2024-04-05
</div>
</footer>

</body>
</html>
