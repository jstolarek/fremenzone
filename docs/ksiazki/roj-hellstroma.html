<!DOCTYPE html>

<html lang="pl">
<head>
  <meta charset="utf-8">
  <meta name="viewport" content="width=device-width, initial-scale=1.0">
  <meta name="author" content="Jan Stolarek">
  <link rel="preload" as="font" type="font/woff2" href="../fonts/fa-solid-900.woff2" crossorigin>
  <link rel="preload" as="style" type="text/css" href="../styl.css">
  <link rel="stylesheet" type="text/css" href="../styl.css">
  <link rel="icon" type="image/x-icon" href="../favicon.png">
  <link rel="license" href="../LICENCJA.md">
  <title>Książki | Fremen Zone</title>
</head>

<body>

<!-- Przełączanie widoczności menu na małych ekranach -->
<script src="../showSmallMenu.js"></script>

<!-- Belka nawigacyjna -->
<nav>
  <!-- Duże ekrany -->
  <div class="navbar">
    <!-- Hamburger menu widoczne na małych ekranach. -->
    <a class="navbar-hide-large" href="javascript:void(0);"
       onclick="showSmallMenu()" title="Menu strony">
      <div class="hamburger-menu-icon"></div></a>
    <!-- Wpisy menu widoczne na dużych ekranach. -->
    <a class="large-navbar-button navbar-hide-small" href="../index.html">Wstęp</a>
    <a class="large-navbar-button navbar-hide-small navbar-active-button" href="../ksiazki.html">Książki</a>
    <a class="large-navbar-button navbar-hide-small" href="../filmy.html">Filmy</a>
    <a class="large-navbar-button navbar-hide-small" href="../gry.html">Gry</a>
    <a class="large-navbar-button navbar-hide-small" href="../gadzety.html">Gadżety</a>
    <a class="large-navbar-button navbar-hide-small" href="../artykuly.html">Artykuły</a>
    <a class="large-navbar-button navbar-hide-small" href="../pliki.html">Pliki</a>
    <a class="large-navbar-button navbar-hide-small rss-icon" type="application/rss+xml" href="../feed.xml"></a>
    <a class="large-navbar-button navbar-hide-small legacy-navbar-button" href="../legacy/index.htm">Stara strona</a>
  </div>

  <!-- Małe ekrany.  Wpisy wyświetlane/chowane z poziomu skryptu. -->
  <div id="small-navbar-id" class="navbar navbar-hide navbar-hide-large">
    <a class="small-navbar-button" href="../index.html">Wstęp</a>
    <a class="small-navbar-button navbar-active-button" href="../ksiazki.html">Książki</a>
    <a class="small-navbar-button" href="../filmy.html">Filmy</a>
    <a class="small-navbar-button" href="../gry.html">Gry</a>
    <a class="small-navbar-button" href="../gadzety.html">Gadgety</a>
    <a class="small-navbar-button" href="../artykuly.html">Artykuły</a>
    <a class="small-navbar-button" href="../pliki.html">Pliki</a>
    <a class="small-navbar-button legacy-navbar-button" href="../legacy/index.htm">Stara strona</a>
    <a class="small-navbar-button rss-icon" type="application/rss+xml" href="../feed.xml"></a>
  </div>
</nav>

<!-- Logo sekcji -->
<header>
  <img src="../img/ksiazki.png" class="logo" alt="">
</header>

<main>

<h1 class="section-header">Rój Hellstroma</h1>
<div class="section-body">

<div class="info-section">
<a class="info-cover-small" href="../img/ksiazki/roj-hellstroma/okladka-pl.jpg">
  <img src="../img/ksiazki/roj-hellstroma/okladka-pl.jpg" class="info-cover"
       alt="Okładka wydania polskiego od wydawnictwa Rebis.  Ilustracja na
       okładce wykonana jest w odcieniach żółtego koloru.  W tle widoczne jest
       coś, co wygląda jak złożony z sześciokątnych komórek plaster miodu.  Na
       pierwszym planie po lewej stronie widzimy zbliżenie na komórki tego
       plastra.  W każdej z komórek siedzi skulony, pozbawiony włosów człowiek z
       rurami podpiętymi do głowy.  Zamknięte oczy i ręka podpierająca podbródek
       nadają jego twarzy wyraz zamyślenia.  Na prawo od plastrów widać wykonane
       z metalu maszyny, kształtem przypominające komórki wirusa.  Posiadają
       centralną oś symetrii wokół której umieszczone są pierścienie, rurki,
       oraz coś na kształt macek.">
</a>

<ul class="info-contents">
  <li><span class="info-list-entry">Tytuł oryginału:</span> Hellstrom&rsquo;s Hive</li>
  <li><span class="info-list-entry">Tytuł polski:</span> Rój Hellstroma</li>
  <li><span class="info-list-entry">Data powstania:</span> 1972-1973</li>
  <li><span class="info-list-entry">Pierwsze wydanie:</span> 1973</li>
  <li><span class="info-list-entry">Wydanie polskie:</span> Rebis, 2021</li>
  <li><span class="info-list-entry">Tłumaczenie:</span> Andrzej Jankowski</li>
  <li><span class="info-list-entry">Ilość stron:</span> 400</li>
</ul>

<a class="info-cover-small" href="../img/ksiazki/roj-hellstroma/okladka-en.jpg">
  <img src="../img/ksiazki/roj-hellstroma/okladka-en.jpg" class="info-cover"
       alt="Okładka pierwszego angielskiego wydania.  Przedstawia mężczyznę
       przedzierającego się przez zielone zarośla.  Mężczyzna skierowany jest w
       stronę patrzącego tak, jak by chciał wyjść z okładki.  Na szyi mężczyzny
       wisi lornetka, która zawinęła mu się na plecy.  Na twarzy mężczyzny widać
       strach.  W tle za mężczyzną, pomiędzy zaroślami widać ciemny cień, w
       którym złowieszczo świeci się pięć par żółtych oczu, przed którymi
       mężczyzna najwyraźniej stara się uciec.">
</a>

</div>

<h2 class="subsection-header">Kronika Hellstroma</h2>

<blockquote>
Ziemia nie zrodziła się w czułej pieszczocie miłości, ale w brutalnej przemocy
gwałtu.
<div class="quote-source">
  <cite><a class="link" href="https://youtu.be/lVZpzLUoGU0?t=36" rel="noreferrer">
    <span class="title">Kronika Hellstroma</span></a>
  </cite>
</div>
</blockquote>

<p>
W 1971 roku w Ameryce ukazał się film <a class="link"
href="https://youtu.be/lVZpzLUoGU0"
rel="noreferrer"><span class="title">Kronika Hellstroma</span></a>
(reż. Walon Green), apokaliptyczny w wydźwięku fabularyzowany film dokumentalny
o owadach<a class="local-link footnote-link" href="#dystrybucja"
id="dystrybucja-ref"></a>.  W filmie tym fikcyjny naukowiec, dr Nils Hellstrom,
opowiada o nieuniknionej zagładzie naszego gatunku oraz nadchodzącym ewolucyjnym
zwycięstwie owadów, które żyły na ziemi miliony lat przed nami i będą żyły długo
po nas.  Absolutnie nie jest to typowy film przyrodniczy, do jakiego
przyzwyczaił nas sir David Attenborough.  Te zawsze celują w wywołanie w widzu
uczucia zachwytu i troski o środowisko.  Narracja
w <span class="title">Kronice Hellstroma</span> ma z kolei alarmistyczny
charakter i w połączeniu z muzyką niczym z horroru celuje w wywołanie w widzu
obaw i strachu.  Muszę przyznać, że jest to ciekawy sposób na promowanie
tematyki ochrony środowiska.  Usiadłem do filmu niejako z recenzenckiego
obowiązku, ale po 10 minutach seansu byłem całkowicie pochłonięty tym, co działo
się na ekranie.  I na pewno nie jestem jedynym, któremu film przypadł do gustu
&#8212; <a class="link" href="https://www.oscars.org/oscars/ceremonies/1972"
rel="noreferrer">w 1972 roku zdobył on Oskara za najlepszy film
dokumentalny</a>.
</p>

<p>
<span class="title">Kronika Hellstroma</span> stała się dla Franka Herberta
bezpośrednią inspiracją do napisania <span class="title">Roju
Hellstroma</span>.  Sam film stał się elementem świata przedstawionego powieści,
a cytaty z filmu trafiły do książki.  <span class="title">Rój
Hellstroma</span> został opublikowany po raz pierwszy w trzech odcinkach w
magazynie Galaxy Science Fiction i nosił tytuł <span class="title">Project
40</span> <a class="local-link source-link" href="#source-galaxy-sf"
id="source-galaxy-sf-ref"></a>.  Pod koniec 1973 roku ukazało się pierwsze
wydanie książkowe.
</p>

<figure class="thumbnail">
<a href="../img/ksiazki/roj-hellstroma/project-40.jpg">
  <img src="../img/ksiazki/roj-hellstroma/project-40.jpg"
       alt="Pierwsze dwie strony powieści wydrukowanej w czasopiśmie Galaxy
       Science Fiction.  Górną połowę obu stron zajmuje czarno-biała ilustracja.
       Po jej prawej stronie widać stojącego w ciemności mężczyznę z latarką.  Z
       latarki wychodzi snop światła, który oświetla znajdującą się na lewej
       stronie głowę potwora, przywodzącą na myśl wielkiego pająka.  W snopie
       światła znajduje się również tytuł, pod którym powieść została pierwotnie
       opublikowana, czyli Project 40.  Pod rysunkiem znajduje się tekst,
       wydrukowany w dwóch kolumnach na stronę.  Oceniając po rozmiarze
       czcionki, można przypuszczać, że format czasopisma jest zbliżony do
       formatu A5.  Papier jest wyraźnie póżółkły, co w połączeniu z nie do
       końca wyraźnym czarno-białym drukiem, daje odczuć, że czasopismo naprawdę
       jest stare.">
</a>
<figcaption>
Pierwsze strony powieści w czasopiśmie Galaxy Science Fiction, jeszcze pod
tytułem &bdquo;Project 40&rdquo;.
</figcaption>
</figure>


<h2 class="subsection-header">Agencja i Ul</h2>

<blockquote>
Widział świat bez maski i mówił sobie, że mnóstwo jego kolegów w ogóle nie wie,
iż już żyje w czymś, co praktycznie biorąc, jest państwem policyjnym.  Było to
nieuniknione, odkąd powstało pierwsze państwo policyjne, które stało się w
jakimś stopniu potęgą światową.  Jedynym sposobem przeciwstawienia się państwu
policyjnemu było utworzenie innego.
<div class="quote-source">
  <cite><span class="title">Rój Hellstroma</span></cite>
  <a class="local-link source-link" href="#source-book"
  id="source-book-ref"></a>, str. 21
</div>
</blockquote>

<p>
<span class="title">Rój Hellstroma</span> osadzony jest we współczesnej
autorowi Ameryce lat 70.  Główną oś fabularną stanowi konfrontacja między
nienazwaną, należącą do rządu Agencją a doktorem Nilsem Hellstromem i sterowaną
przez niego tajemniczą organizacją.
</p>

<p>
Agencja zajmuje się wykonywaniem zadań, które w państwie demokratycznym są
bardzo wątpliwe.  Szpieguje obywateli i prowadzi wewnętrzne operacje
gospodarcze, a wszystko to w imię ochrony społeczeństwa przed komunistami i
innymi wywrotowcami.  Na celownik Agencji trafia dr Nils Hellstrom.  Oficjalnie
jest on filmowcem kręcącym na swojej farmie filmy dokumentalne o owadach, ale
Agencja podejrzewa go o konstruowanie nowego rodzaju broni.  Sprawa jest
delikatna, bo Hellstrom posiada wysoko postawionych znajomych wśród senatorów i
kongresmenów, więc nie można tak po prostu wejść na farmę i ją przeszukać.
Sprawy nabierają tempa, gdy podczas inwigilacji farmy bez śladu znika
przydzielony do tego zadania agent.
</p>

<p>
Szybko zresztą dowiadujemy się, że podejrzenia Agencji nie są bezpodstawne.
Owszem, Hellstrom próbuje skonstruować nowy rodzaj broni, ale nie to jest jego
największym sekretem.  W rzeczywistości kieruje on istniejąca od kilkuset lat
społecznością, której celem jest popchnięcie ewolucji człowieka na nowy poziom.
Pod farmą Hellstroma skrywa się Ul &#8212; gigantyczny, samowystarczalny
podziemny kompleks, w którym kilkadziesiąt tysięcy zmodyfikowanych genetycznie
ludzi tworzy kolonię na wzór owadów społecznych.  Większość z nich to robotnicy,
całymi dniami wykonujący bez zastanowienia pracę na rzecz społeczności Ula.
Ponad robotnikami znajdują się specjaliści wyhodowani do konkretnych celów,
np. prowadzenia badań naukowych albo przewodzenia innym.  Na szczycie hierarchii
znajduje się Rada, oraz pełniący rolę naczelnego samca Hellstrom.
</p>

<p>
Do tej pory Ul robił wszystko, żeby pozostać w ukryciu.  Jedyna zewnętrzna
działalność Ula &#8212; kręcenie filmów dokumentalnych o owadach &#8212; było z
jednej strony sposobem pozyskiwania funduszy potrzebnych na zakup narzędzi i
materiałów, których nie da się wytworzyć w Ulu, a z drugiej stanowiło element
dalekosiężnego planu, mający na celu szerzyć wśród Zewnętrznych &#8212; tak w
Ulu nazywa się ludzi spoza niego &#8212; podświadome poczucie niższości w
stosunku do owadów.  Niestety, zabijając bez większego namysłu pracownika
Agencji, zapoczątkowany został ciąg wydarzeń, który doprowadzi do największego
kryzysu w dziejach Ula.
</p>

<h2 class="subsection-header">O fabule, postaciach, i świecie powieści</h2>

<p>
<span class="title">Rój Hellstroma</span> to świetnie napisana intryga.
Konfrontacja między Ulem i Agencją z początku owiana jest wieloma tajemnicami,
które odkrywane są stopniowo w trakcie rozwoju fabuły.  Akcja pokazana jest
zarówno z perspektywy Agencji jak i Ula, a to, co czyni ją najciekawszą, jest
to, że obie strony działają w dużej mierze po omacku.  Żadna ze stron do końca
nie wie, kim tak naprawdę jest przeciwnik, ani czego dokładnie chce.  Z tego
powodu każda ze stron popełnia błędy, dając drugiej stronie przewagę oraz okazję
do popełnienia własnych błędów.  Ta dynamika rewelacyjnie napędza akcję i z
każdą stroną coraz trudniej oderwać się od lektury.
</p>

<p>
W <span class="title">Roju Hellstroma</span> nie ma postaci, której
jednoznacznie można by przypisać miano głównego bohatera, tym bardziej że część
potencjalnych kandydatów do tego miana nie dożywa końca powieści.  Pomimo sporej
ilości postaci wszystkie przedstawione są w sposób bardzo wyrazisty.  Jest to
zasługą bardzo dobrego stylu Franka Herberta, który
w <span class="title">Roju Hellstroma</span> stoi na wysokim
poziomie<a class="local-link footnote-link" href="#styl" id="styl-ref"></a>.
</p>

<p>
Czytając <span class="title">Rój Hellstroma</span> miałem poczucie, że
brakuje mi wystarczającego kontekstu, by w pełni zrozumieć niektóre aspekty
powieści.  Z książki wylewa się wielka nieufność wobec amerykańskiego rządu,
wyrażona w działaniach ludzi Agencji.  Od razu nasunęło mi to skojarzenia z
twórczością Philipa K. Dicka, u którego też był to częsty motyw.  Skąd taka
zbieżność u dwóch różnych pisarzy?  Obstawiam, że jest to efekt afery Watergate,
która zaczęła się w 1972, ale nie czuję się w tym temacie ekspertem i jest to
jedynie moje zgadywanie.  Pracownicy Agencji przejawiają również wyraźne obawy
przed komunistami i ekologami &#8212; ci szaleńcy sprzeciwiają się użyciu DDT!
&#8212; a niektórzy wydają się również być zdystansowani wobec rewolucji
seksualnej.  Jednym słowem, mnóstwo delikatnych podtekstów pokazuje w jak innych
czasach (i kulturze!) powstała powieść, rodząc uczucie, że osoby mające dobrą
wiedzę o Ameryce lat 70. lepiej zrozumieją te wszystkie drobiazgi.
</p>

<h2 class="subsection-header">Polskie wydanie</h2>

<p>
<span class="title">Rój Hellstroma</span> ukazał się u nas w 2021 roku
nakładem wydawnictwa Rebis w ramach serii wydawniczej <i>Wehikuł Czasu</i>.
Wydanie jest poprawne: dobre tłumaczenie, solidna jak na dzisiejsze czasy
korekta (wyłapałem jedną literówkę w całej książce) i porządny papier.  To,
czego mu brakuje, to bardziej rozbudowany komentarz dotyczący świata
przedstawionego powieści.  Taki, które wyjaśniłby wszystkie wypunktowane przeze
mnie wyżej elementy kontekstu kulturowego.  W książce znalazł się krótki,
czterostronicowy wstęp Adama Robertsa, który odnotowuje fakt, że powieść
powstała w <q>szczytowym okresie [...]  obawy przed czerwonymi</q>, ale nie rozwija
tego tematu bardziej.  Troszkę szkoda, że Rebis nie poszedł tutaj wzorem
np. wydawnictwa Vesper, które swoje wydania klasyków literatury fantastycznej
(Lovecraft, Wells) opatruje bardzo rozbudowanymi posłowiami.
</p>

<p>
Innym drobiazgiem, który nie przypadł mi do gustu w wydaniu Rebisu, jest sposób
wykonania okładki.  Wydawca zdecydował się na coś, co nazywa &bdquo;oprawą
zintegrowaną&rdquo;.  W praktyce oznacza to, że okładka jest wykonana z materiału
stanowiącego coś pomiędzy twardą a miękką oprawą.  Przy pierwszym kontakcie
sprawia wrażenie normalnej twardej okładki, ale w rzeczywistości odkształca się
i wygina, a jeśli zostanie odkształcona za bardzo, nie wraca już do oryginalnego
kształtu.
</p>

<h2 class="subsection-header">Podsumowanie</h2>

<p>
<span class="title">Rój Hellstroma</span> okazał się bardzo wciągającą
książką, na której przeczytanie potrzebowałem zaledwie kilku dni.  Nie jest to
science fiction z absolutnie najwyższej półki, ale na pewno z bardzo wysokiej.
Świetny styl, ciekawe postacie i wciągająca intryga sprawiają, że bez większych
obaw polecam <span class="title">Rój Hellstroma</span> każdemu, kto po
przeczytaniu <span class="title">Diuny</span> ciekaw jest innych dzieł
Frank Herberta.
</p>

<h2 class="sources-header">Źródła</h2>

<ol class="sources-list">
  <li id="source-galaxy-sf">Galaxy Science Fiction, vol. 33, no.
   <a class="link" href="https://archive.org/details/Galaxy_v33n03_1972-11"
   rel="noreferrer">03</a>,
   <a class="link" href="https://archive.org/details/Galaxy_v33n04_1973-01"
   rel="noreferrer">04</a>,
   <a class="link" href="https://archive.org/details/Galaxy_v33n05_1973-04"
   rel="noreferrer">05</a>
   <a class="local-link back-ref" href="#source-galaxy-sf-ref"></a>
  </li>

  <li id="source-book">
    <span class="title">Rój Hellstroma</span>,
    <span class="source-authors">Frank Herbert</span>,
    <span class="source-publisher">wyd. Rebis</span>,
    <span class="source-year">2021</span>
   <a class="local-link back-ref" href="#source-book-ref"></a>
  </li>
</ol>


<h2 class="footnotes-header">Przypisy</h2>

<ol class="footnotes-list">
  <li id="dystrybucja">Nie udało mi się ustalić, w jaki sposób film był
  dystrybuowany.  Nie wiem, czy wszedł do kin, czy też może pokazywano go w
  telewizji?  Popularne formaty konsumenckie &#8212; VHS i Betamax &#8212;
  weszły na rynek dopiero w połowie lat 70., więc w momencie ukazania
  się <span class="title">Kroniki Hellstroma</span> jej dystrybucja przez
  wypożyczalnie raczej nie wchodziła w grę.<br>  Proszę również entomologów o
  wyrozumiałość &#8212; w filmie pojawiają się także pająki, które przecież
  owadami nie są.  Postanowiłem trzymać się tego co mówi film, nawet jeśli z
  punktu widzenia biologii jest on tutaj nieprecyzyjny.
   <a class="local-link back-ref" href="#dystrybucja-ref"></a>
  </li>

  <li id="styl">Czytałem <span class="title">Rój Hellstroma</span> akurat
  po lekturze książki science-fiction, która warsztatowo była bardzo nieudolna,
  i która nieziemsko mnie przez to wymęczyła.  Styl Herberta był dla mnie niczym
  balsam kojący rany.
   <a class="local-link back-ref" href="#styl-ref"></a>
  </li>

</ol>


<div class="go-back-link">
  <a class="link" href="../ksiazki.html">Wstecz</a>
</div>

</div>

</main>

<footer>
<div class="footer">
Data ostatniej modyfikacji: 2024-03-03
</div>
</footer>

</body>
</html>
