<!DOCTYPE html>

<html lang="pl">
<head>
  <meta charset="utf-8">
  <meta name="viewport" content="width=device-width, initial-scale=1.0">
  <meta name="author" content="Jan Stolarek">
  <link rel="preload" as="font" type="font/woff2" href="../fonts/fa-solid-900.woff2" crossorigin>
  <link rel="preload" as="style" type="text/css" href="../styl.css">
  <link rel="preload" as="image" type="image/png" href="../img/ksiazki.png">
  <link rel="stylesheet" type="text/css" href="../styl.css">
  <link rel="icon" type="image/x-icon" href="../favicon.png">
  <link rel="license" href="../LICENCJA.md">
  <title>Książki | Fremen Zone</title>
</head>

<body>

<!-- Przełączanie widoczności menu na małych ekranach -->
<script src="../showSmallMenu.js"></script>

<!-- Belka nawigacyjna -->
<nav>
  <!-- Duże ekrany -->
  <div class="navbar">
    <!-- Hamburger menu widoczne na małych ekranach. -->
    <a class="navbar-hide-large" href="javascript:void(0);"
       onclick="showSmallMenu()" title="Menu strony">
      <div class="hamburger-menu-icon"></div></a>
    <!-- Wpisy menu widoczne na dużych ekranach. -->
    <a class="large-navbar-button navbar-hide-small" href="../index.html">Wstęp</a>
    <a class="large-navbar-button navbar-hide-small navbar-active-button" href="../ksiazki.html">Książki</a>
    <a class="large-navbar-button navbar-hide-small" href="../filmy.html">Filmy</a>
    <a class="large-navbar-button navbar-hide-small" href="../gry.html">Gry</a>
    <a class="large-navbar-button navbar-hide-small" href="../komiksy.html">Komiksy</a>
    <a class="large-navbar-button navbar-hide-small" href="../gadzety.html">Gadżety</a>
    <a class="large-navbar-button navbar-hide-small" href="../artykuly.html">Artykuły</a>
    <a class="large-navbar-button navbar-hide-small" href="../pliki.html">Pliki</a>
    <a class="large-navbar-button navbar-hide-small rss-icon" type="application/rss+xml" href="../feed.xml"></a>
    <a class="large-navbar-button navbar-hide-small legacy-navbar-button" href="../legacy/index.htm">Stara strona</a>
  </div>

  <!-- Małe ekrany.  Wpisy wyświetlane/chowane z poziomu skryptu. -->
  <div id="small-navbar-id" class="navbar navbar-hide navbar-hide-large">
    <a class="small-navbar-button" href="../index.html">Wstęp</a>
    <a class="small-navbar-button navbar-active-button" href="../ksiazki.html">Książki</a>
    <a class="small-navbar-button" href="../filmy.html">Filmy</a>
    <a class="small-navbar-button" href="../gry.html">Gry</a>
    <a class="small-navbar-button" href="../komiksy.html">Komiksy</a>
    <a class="small-navbar-button" href="../gadzety.html">Gadżety</a>
    <a class="small-navbar-button" href="../artykuly.html">Artykuły</a>
    <a class="small-navbar-button" href="../pliki.html">Pliki</a>
    <a class="small-navbar-button legacy-navbar-button" href="../legacy/index.htm">Stara strona</a>
    <a class="small-navbar-button rss-icon" type="application/rss+xml" href="../feed.xml"></a>
  </div>
</nav>

<!-- Logo sekcji -->
<header>
  <img src="../img/ksiazki.png" class="logo" alt="">
</header>

<main>

<h1 class="section-header">Piaski Diuny</h1>
<div class="section-body">

<div class="info-section">
<a class="info-cover-small" href="../img/ksiazki/piaski-diuny/okladka-pl.jpg">
  <img src="../img/ksiazki/piaski-diuny/okladka-pl.jpg" class="info-cover"
       alt="Okładka polskiego wydania Piasków Diuny.  Ilustracja na okładce jest
       surrealistyczna, pokazując wysmukłą skałę płynnie przechodzącą w
       znajdujący się na jej szczycie zamek, otoczony równie wysmukłymi
       wieżami.">
</a>

<ul class="info-contents">
  <li><span class="info-list-entry">Tytuł oryginału:</span> Sands of Dune</li>
  <li><span class="info-list-entry">Pierwsze wydanie:</span> Tor Books / Gollancz, 2022</li>
  <li><span class="info-list-entry">Wydanie polskie:</span> Rebis, 2024</li>
  <li><span class="info-list-entry">Tłumaczenie:</span> Maciej Szymański, Andrzej Jankowski</li>
</ul>

<a class="info-cover-small" href="../img/ksiazki/piaski-diuny/okladka-en.jpg">
  <img src="../img/ksiazki/piaski-diuny/okladka-en.jpg" class="info-cover"
       alt="Okładka angielskiego wydania Sands of Dune.  Na pierwszym planie
       znajduje się mała sylwetka postaci ubranej w powiwającą na wietrze
       pelerynę.  W oddali widać pałac otoczony skałami i zlewający się z nimi
       kolorystycznie.  Pomiędzy bliską postacią a odległym pałacem rozciągają
       się piaski pustyni.">
</a>

</div>

<p>
Stare porzekadło mówi, że tłumaczą się tylko winni.  Ja, szczerze mówiąc, czuję
się winny i chcę zacząć od wytłumaczenia się.  No bo jak to?  W
tekście <a href="../index/kanon.html" class="link">Co to jest kanon?</a>
deklaruję jasno i wyraźnie, że nie uznaję książek napisanych przez Briana
Herberta i Kevina J. Andersona i na Fremen Zone nie będzie ich recenzji, a teraz
ot tak po prostu dodaję recenzję ich najnowszego zbioru opowiadań?  Pachnie co
najmniej niekonsekwencją, jeśli nie hipokryzją.  A więc dlaczego?
</p>

<p>
Zaczęło się od pomysłu na dział <a class="link"
href="../komiksy.html">Komiksy</a>.  W ostatnich latach dostaliśmy całkiem
sporo obrazkowych adaptacji powieści ze świata <span class="title">Diuny</span>,
a ja, będąc miłośnikiem komiksu, postanowiłem przynajmniej kilka z nich wziąć na
tapet.  Poza oczywistym wyborem w postaci <a class="link"
href="../komiksy/diuna-powiesc-graficzna.html"><span class="title">Diuny. Powieści
graficznej</span></a> postanowiłem też nieco poeksperymentować i
przeczytać <a class="link"
href="../komiksy/diuna-wody-kanly.html"><span class="title">Wody
kanly</span></a>.  Już po zakupie dowiedziałem się, że jest to adaptacja jednego
z opowiadań duetu Herbert-Anderson, a skoro to adaptacja, to dobrze móc ją
porównać z pierwowzorem.  Tak się akurat złożyło, że na polskim rynku właśnie
został wydany zbiór opowiadań pt. <span class="title">Piaski Diuny</span> i
zawiera on <span class="title">Wody kanly</span>.  Miałem pewne opory, ale
ostatecznie uznałem, że umysł jest jak spadochron i najlepiej działa, kiedy jest
otwarty.  Postanowiłem zaryzykować.  Zresztą nie ukrywam, że była we mnie
odrobina ciekawości.  Wprawdzie <span class="title">Ród Atrydów</span>, jedyna
przeczytana przeze mnie powieść duetu Herbert-Anderson, pozostawiła u mnie duży
niesmak, ale to przecież było 20 lat temu.  Może przez ten czas autorzy wyrobili
się pisarsko i obecnie piszą lepiej?  Ostatecznie &#8212; pomyślałem &#8212;
potraktuję te opowiadania jak fanfiki i przeczytam bez robienia sobie wielkich
nadziei.
</p>

<p>
Po takich oto rozważaniach postanowiłem nabyć <span class="title">Piaski
Diuny</span>, wydane w Polsce przez Rebis pod koniec lutego 2024.  Wydawcy
należy się pochwała, bo w porównaniu do angielskiego oryginału, w polskim
wydaniu znalazły się trzy dodatkowe opowiadania: <span class="title">Czerwona
zaraza</span> (2016), <span class="title">Ślubny jedwab</span> (2011)
oraz <span class="title">Skarb w piasku</span> (2006).  Wydanie stoi na wysokim
poziomie, do jakiego zdążył przyzwyczaić nas Rebis: twarda oprawa imitująca
płótno, obwoluta ze złoceniami, wysokiej jakości papier i ilustracje Wojciecha
Siudmaka.
</p>

<h2 class="subsection-header">Ostrze krysnoża</h2>

<blockquote>
Uznaliśmy, że warto opowiedzieć choć część historii o tym, jak dzielna fremeńska
kobieta opierała się tyranii Harkonnenów zarówno brutalnymi, jak i subtelnymi
środkami.
<div class="quote-source">
  <cite><span class="title">Piaski Diuny</span></cite>, str. 16</div>
</blockquote>

<p>
Pierwsze z opowiadań, <span class="title">Ostrze krysnoża</span>, opowiada
historię Szadout Mapes zanim została ochmistrzynią w rezydencji Atrydów na
Arrakis.  Jego pierwsza część rozgrywa się 56 lat przed
akcją <span class="title">Diuny</span>.  Szadout jest fedajkinką i wspólnie ze
swoim ukochanym, Rafirem, walczy przeciwko Harkonnenom.  Matka Szadout, Safia,
jest byłą fedajkinką &#8212; jej &bdquo;karierę&rdquo; przerwała utrata nogi
&#8212; a obecnie naibką siczy.  Safia zleca Szadout nietypowe zadanie: ma
zatrudnić się w rezydencji gubernatora planety Dymitra Harkonnena i wykraść z
niej informacje pozwalające na skuteczniejsze ataki na Harkonnenów.  Zadanie
kończy się sukcesem: Szadout zatrudnia się w służbie gubernatora i ukradkiem
dowiaduje się o składzie przyprawy mającej być nielegalnie sprzedanej jednemu z
rodów.  Fremeni postanawiają zniszczyć te zapasy, ale wszystko okazuje się być
dobrze przygotowaną pułapką.  W trakcie ataku ginie cały oddział fedajkinów,
łącznie z Rafirem.  Szadout jako jedyna uchodzi z życiem, niosąc w sobie dziecko
Rafira.
</p>

<p>
Druga część opowiadania rozgrywa się siedemnaście lat później.  Samos, syn
Szadout i Rafira, jest już na tyle duży, by uczestniczyć we wciąż trwającej
wojnie podjazdowej przeciwko Harkonnenom.  Planetą rządzi Abulurd Harkonnen,
następca Dimitra Harkonnena.  W przeciwieństwie do swego poprzednika Abulurd
wydaje się słaby, co Fremeni wykorzystują bezlitośnie.  Samos wpada na śmiały
plan jak uderzyć w jedną z głównych rafinerii przyprawowych Harkonnenów.  Udaje
się osiągnąć cel, ale Samos ginie w trakcie ataku &#8212; Szadout po raz kolejny
traci najbliższą jej osobę.
</p>

<p>
<span class="title">Ostrze krysnoża</span> całościowo jest przeciętne.  Fabuła
zdecydowanie należy do niewyrafinowanych i przewidywalnych, ale nie jest
najgorsza.  Trochę wątpliwości wzbudził we mnie pomysł na naibkę bez nogi.
Fremeni wysyłali ślepców na pustynię, by tam umarli.  Taki los spotkał nawet
Paula Muad&rsquo;Diba, co pokazuje, że wysoka pozycja społeczna nie chroniła
przed bezlitosną tradycją.  Czy dla kalekiej fedajkinki Fremeni byliby bardziej
wyrozumiali?  Wątpię.
</p>

<h2 class="subsection-header">Krew sardaukarów</h2>

<blockquote>
Podczas bitwy o Arrakin [&hellip;] staje przed nim ponury sardaukar, pułkownik
baszar, i twierdzi, że z rozkazu Imperatora książę ma być traktowany honorowo.
[&hellip;] Zastanawialiśmy się, co może łączyć pułkownika sardaukarów z księciem
Leto; jakie mogły być jego związki z rodem Atrydów.  Pragnęliśmy też po raz
pierwszy opowiedzieć w bardziej osobisty o losach budzącego grozę żołnierza,
który jako mały chłopiec, uchodźca, został wcielony do korpusu sardaukarów i
wyszkolony do roli bezlitosnego zabójcy.
<div class="quote-source">
  <cite><span class="title">Piaski Diuny</span></cite>, str. 16-17</div>
</blockquote>

<p>
Głównym bohaterem <span class="title">Krwi sardaukarów</span> jest Jopati
Kolona, sardaukar, który w <span class="title">Diunie</span> upomina się o
należyte traktowanie księcia Leto Atrydy, pojmanego przez Harkonnenów.  Akcja
opowiadania rozgrywa się na kilku osiach czasowych.  Część wydarzeń to
oczywiście znana z <span class="title">Diuny</span> bitwa o Arrakin, reszta to
retrospekcje z życia Jopatiego.  Dowiadujemy się z nich, że ród Kolonów został w
przeszłości wymordowany przez Atrydów.  Jopati przeżył, ale został osadzony na
Salusa Secundusie i tam brutalnie wytrenowany na sardaukara.  Od tamtej pory tli
się w nim nienawiść do Atrydów.  W trakcie służby na dworze Imperatora Jopati
jest jednak świadkiem wizyty księcia Leto Atrydy, która stawia pod znakiem
zapytania jego dotychczasową chęć zemsty.
</p>

<p>
<span class="title">Krew sardaukarów</span> to słabe opowiadanie ze schematyczną
fabułą.  Pomysł na to, że Atrydzi zostali przymuszeni do zniszczenia innego rodu
wydaje się skrajnie naciągany.  Nie wykluczam, że jest to w jakiś sposób
rozwięnięte w którejś z książek będących preludiami
do <span class="title">Diuny</span>, ale, szczerze mówiąc, nawet nie chcę tego
wiedzieć.
</p>

<h2 class="subsection-header" id="wody-kanly">Wody kanly</h2>

<blockquote>
Źródłem kolejnej historii jest ów okres w <span class="title">Diunie</span>,
kiedy to Paul dołącza do Fremenów i stopniowo przeistacza się w legendarnego
Muad&rsquo;Diba.  To także czas, w którym trubadur-wojownik Gurney Halleck znika
ze sceny.  [&hellip;] Jakież to przygody musiał wówczas przeżyć ktoś taki!
<div class="quote-source">
  <cite><span class="title">Piaski Diuny</span></cite>, str. 17</div>
</blockquote>

<p>
<span class="title">Wody kanly</span> pokazują jedną z przygód Gurneya Hallecka
podczas dwóch lat, które spędził z przemytnikami.  Gurneyem kieruje chęć zemsty,
przemytnikami chęć zysku.  To dosyć oczywisty konflikt interesów, ale Gurney
wpada na podstęp, który pozwala mu przekonać przemytników do przeprowadzenia
ataku na przybywający na Arrakis harkonneński tankowiec z wodą.  Oficjalny plan
przedstawiony przez Gurneya to porwanie tankowca i sprzedanie wody.
Nieoficjalny, rzeczywisty plan Gurneya to zatrucie przywożonej wody.  Wymaga on
dostania się na liniowiec Gildii, wkradnięcia się do harkonneńskiego tankowca i
zaatakowania załogi w trakcie lądowania na planecie.  Plan kończy się jedynie
częściowym sukcesem.
</p>

<p>
Jak już pisałem we wstępie, kupiłem <span class="title">Piaski Diuny</span>
przede wszystkim dla <span class="title">Wód kanly</span> i jestem mocno
rozczarowany, bo ze wszystkich opowiadań w zbiorze jest ono jednym z
najsłabszych.  Cała intryga opiera się na szeregu pomysłów albo wątpliwych, albo
jawnie sprzecznych z kanonem.  W <span class="title">Diunie</span> hrabia
Fenring zostaje nazwany &bdquo;ambasadorem u przemytników&rdquo; &#8212;
określenie pada w drugim rozdziale w trakcie rozmowy barona, Pitera i Feyda, i
macie pełne prawo tego nie pamiętać &#8212; ale pomysł na to, że spotyka się
osobiście z przemytnikami gdzieś w barze w jednej z bocznych uliczek Kartagin
jest totalnie od czapy.  Całe to spotkanie, włącznie z żądaniem prawa kanly
przez Gurneya, w ogóle się logicznie nie klei.  Wizja tego, że ludziom Gurneya
udaje się polecieć promem na liniowiec Gildii, a następnie zejść z pokładu
własnego statku, przebrać za pracowników Gildii i operować na pokładzie
liniowca to skrajny absurd.  Podobnie jak to, że Fenringowi udaje się zdobyć
plan najważniejszego statku Gildii.  Jako fan <span class="title">Diuny</span>
jestem skrajnie rozczarowany tym, jak w tym opowiadaniu potraktowano kanon
pierwotnej powieści.
</p>

<h2 class="subsection-header">Dwór imperialny</h2>

<p>
Akcja <span class="title">Dworu imperialnego</span> rozgrywa się sto lat po
zniszczeniu myślących maszyn, kilka lat od powstania Gildii Kosmicznej.  W
zamyśle autorów wydarzenia rozgrywają się kilka lat po zakończeniu wydanych w
2014 roku <span class="title">Nawigatorów Diuny</span>.  Tym samym wkroczyłem na
terra incognita, ponieważ wydarzenia wymyślone przez autorów na potrzeby ich
nowych powieści są mi całkowicie nieznane.
</p>

<p>
Akcja opowiadania rozgrywa się, jak wskazuje tytuł, na dworze imperialnym po
śmierci Imperatora Rodericka i świeżym objęciu władzy przez jego syna Javika.
Głównym bohaterem opowiadania jest Willem Atryda, starający się objąć stanowisko
nadwornego szambelana.  Ma przeciwko sobie kandydatów z innych rodów, w tym
Danvisa Harkonnena.  W wyniku intrygi tego ostatniego kandydaci jeden po drugim
giną, a wina zostaje zrzucona na Willema.  Willem nie jest sam w walce z
przeciwnościami, gdyż zupełnie niespodziewanie z wizytą na Salusa Secundusa
&#8212; dwór imperialny nie znajdował się jeszcze na Kaitanie &#8212; przybywają
przedstawiciele odległej gałęzi rodu Atrydów z Keplera.  Pomimo wsparcia
niespodziewanie odnalezionej rodziny, Willemowi nie udaje się oczyścić z
zarzutów.
</p>

<p>
Ponieważ trzymam się z dala od nowych powieści, akcja tego opowiadania jest dla
mnie właściwie całkowicie oderwana od świata <span class="title">Diuny</span>.
Owszem, pojawiają się znajome nazwy rodów i planet, ale nie wiążą się one w
żaden sposób z wydarzeniami oryginalnego cyklu.  Paradoksalnie, z tego też
powodu to opowiadanie czytało mi się nieco lepiej &#8212; nie towarzyszyło mi
ciągłe uczucie, że to wszystko nie klei się z oryginalną powieścią.  Niestety,
fabuła jest skrajnie banalna i przewidywalna, i ciężko się tym opowiadaniem
zachwycić.
</p>

<h2 class="subsection-header">Czerwona zaraza</h2>

<p>
Jest to pierwsze z trzech dodatkowych, liczących po kilkanaście stron, opowiadań
dodanych przez polskiego wydawcę.  Akcja rozgrywa się po zakończeniu dżihadu
butlerowskiego i przedstawia fragment konfliktu między Manfordem Torondo,
przywódcą fanatyków sprzeciwiających się wszelkiej technologii, a popierającym
selektywny rozwój technologii Josefem Venportem, właścicielem międzygwiezdnej
firmy transportowej VenHold, która jak zakładam stanie się zalążkiem Gildii
Kosmicznej.  Na planecie Walgis, wiernie wspierającej fanatyków butlerowskich,
wybucha śmiertelna zaraza.  Lekarze z Akademii Suk mają na nią lek oraz
szczepionkę, ale problemem jest jej dostarczenie na Walgisa z powodu blokady
nałożonej na planetę przez oddziały Manforda Torondo.  Po namowach swojego
mentata Josef Venport daje się przekonać do próby przerwania blokady jednym ze
swoich okrętów.  Okazuje się jednak, że mentat nie docenił potęgi fanatyzmu i
statek z lekami oraz personelem Akademii Suk zostaje zniszczony.
</p>

<p>
Główną zaletą tego opowiadania jest to, że jest krótkie i szybko się kończy.
Fabuła jest prosta i próżno szukać w niej jakichś zaskoczeń.  Razi przede
wszystkim skrajna naiwność mentata. Zgaduję, że autorzy chcieli podkreślić jak
mocno pierwsi mentaci kierowali się logiką, ale nieumiejętność przewidzenia
podstawowych ludzkich zachowań bardziej przypomina autyzm.  Rażą też próby
sklejenia postaci z nowych opowiadań i powieści z postaciami znanymi
z <span class="title">Diuny</span> &#8212; bliska pomocniczka Torondo nazywa się
Anari Idaho.
</p>

<h2 class="subsection-header">Ślubny jedwab</h2>

<p>
W pierwotnym założeniu <span class="title">Ślubny jedwab</span> miał być jednym
z rozdziałów <span class="title">Paula z Diuny</span>, ale ostatecznie nie
trafił do powieści.  Opowiadanie przedstawia krótki epizod z pobytu Paula na
Ekazie, kiedy wspólnie z Duncanem Idaho oraz dwoma innymi mistrzami miecza udaje
się do ekazkiej dżungli.  Znajdują tam wielki kokon zbudowany przez ćmy sokole,
z którego mają zebrać jedwab na suknię.  Niestety, kokon zostaje naruszony, a
cała czwórka musi stoczyć potyczkę ze znajdującymi się w środku gąsienicami.
</p>

<p>
Czytając <span class="title">Ślubny jedwab</span> czuć, że jest to fragment
wyrwany z większej całości.  Króciutka, prosta przygoda i nic więcej.  Ponadto
opowiadanie stoi w jawnej sprzeczności z <span class="title">Diuną</span>, gdzie
napisane jest wprost, że podróż na Arrakis będzie dla Paula pierwszą wyprawą
poza rodzinną planetę.  Ciężko jest więc uznać <span class="title">Ślubny
jedwab</span> za fragment uniwersum <span class="title">Diuny</span>.
</p>

<h2 class="subsection-header">Skarb w piasku</h2>

<p>
Ostatnie z opowiadań rozgrywa się po wydarzeniach opisanych
w <span class="title">Kapitularzu Diuną</span>.  Głównym bohaterem jest Lokar,
kapłan Podzielonego Boga.  Dołącza on jako doradca do misji KHOAM, udającej się
na zniszczoną przez Dostojne Matrony Rakis &#8212; przypominam, że miało to
miejsce pod koniec <span class="title">Heretyków Diuny</span> &#8212; i mającej
na celu znalezienie tam czegokolwiek wartościowego czym można handlować.  Misja
ląduje w miejscu dawnego Kin i rozpoczyna poszukiwania.  Lokar początkowo nie
cieszy się popularnością wśród pozostałych uczestników misji, ale okazuje się
być jedynym, który jest w stanie rozeznać się w układzie ruin Kin i wskazać
jakiekolwiek miejsca potencjalnych poszukiwań.  Ostatecznie jest też tym,
któremu udaje się znaleźć coś wartościowego na Rakis, tytułowy skarb w piasku.
</p>

<p>
Spośród wszystkich opowiadań w zbiorze, <span class="title">Skarb w
piasku</span> jest jedynym, które odebrałem pozytywnie.  Spodobał mi się
suspens, bardziej refleksyjny charakter tekstu bliższy temu co znamy z powieści
Franka Herberta, oraz końcowa puenta opowiadania.
</p>

<h2 class="subsection-header">Podsumowanie</h2>

<p>
Kiedy 25 lat temu jako nastolatek tworzyłem pierwszą wersję Fremen Zone,
zdarzało mi się w moich sądach nie przebierać w słowach.  Siadając do nowej
wersji strony postanowiłem nie popełniać tego błędu i ważyć słowa.
Recenzowanie <span class="title">Piasków Diuny</span> wystawiło to postanowienie
na ciężką próbę i nie jestem do końca pewien, czy mi się udało.
</p>

<p>
Zbiór opowiadań <span class="title">Piaski Diuny</span> &#8212; i chyba
właściwie cała twórczość Briana Herberta i Kevina J. Andersona &#8212; cierpi
na dwa zasadnicze problemy.  Pierwszy problem dotyczy samego pomysłu dopisywania
nowych wątków do świata wykreowanego przez Franka Herberta.  Pozwolę sobie
zacytować słowa samego Briana Herberta ze wstępu, który napisał do nowego
wydania <span class="title">Diuny</span>:
</p>

<blockquote>
Tata powiedział mi, że czytając <span class="title">Diunę</span> można skupić
się na jednej wybranej warstwie powieści, a potem przeczytać ją od nowa, tym
razem skupiając się na zupełnie innej warstwie.  Kończąc swoje niezwykłe dzieło
celowo zostawił otwarte wątki i powiedział, że zrobił to, by resztki opowieści
&#8212; tata nazwał je &bdquo;detrytusem&rdquo;<a class="local-link
footnote-link" href="#detrytus" id="detrytus-ref"></a> &#8212; uczepiły się
czytelników, żeby ci mieli ochotę wrócić do książki i przeczytać ją ponownie.
<div class="quote-source">
  <cite><span class="title">Dune</span></cite>
  <a class="local-link source-link" href="#source-dune-book"
  id="source-dune-book-ref"></a>, str. xx (sic!)</div>
</blockquote>

<p>
Powyższe stwierdzenie trafia w sedno i opisuje esencję nie
tylko <span class="title">Diuny</span>, ale całej literatury.  Pisarze,
szczególnie fantastyki, powinni rozumieć, że to, co napędza ich opowieści to
wyobraźnia.  Bez niej literatura fantastyczna traci sens.  A przecież
dopowiadając każdy detal oryginału, uzupełniając każdy szczegół, nie zostaje
żadne pole do wyobrażania sobie świata <span class="title">Diuny</span> &#8212;
wszystko zostaje zaserwowane na talerzu.  Każdy mógł mieć przecież swoje własne
wyobrażenia co robił Gurney Halleck w trakcie dwóch lat u przemytników albo jak
wyglądało życie Szadout Mapes i co miała na myśli Jessika mówiąc do
niej <q>Wiem, że urodziłaś dzieci i że straciłaś ukochane osoby, że ukrywałaś
się w trwodze, że przelałaś krew i że ją jeszcze przelejesz</q>.  Twórczość
Briana Herberta i Kevina J. Andersona odbiera fanom to, co najcenniejsze:
możliwość wyobrażania sobie i interpretowania niedopowiedzeń powieści Franka
Herberta.  To jest fundamentalny problem ich książek.
</p>

<p>
Jest też jednak drugi problem: wykonanie.  Warsztat pisarski obu autorów odstaje
od tego, co prezentował Frank Herbert.  Nie uświadczymy tu żadnych głębszych
przemyśleń, subtelności czy złożoności.  Można próbować bronić autorów tym, że
to tylko opowiadania i pole do popisu w kwestii złożoności intryg jest znacznie
mniejsze.  Jest to oczywiście słuszna uwaga, ale nie usprawiedliwia to
schematyczności i płytkości oraz stylu pisarskiego, który w najlepszym wypadku
można uznać za poprawny, a i to nie zawsze.  Raziła mnie w szczególności
nieumiejętność sensownego zapanowania nad tajemnicami.  Przykładowo, w trakcie
szturmu na rezydencję w Arrakin w opowiadaniu <span class="title">Krew
sardaukarów</span>, jeden z atakujących raportuje, że zdrajca wyłączył tarcze
zgodnie z planem.  Czy naprawdę wiedza o harkonneńskim zdrajcy w szeregach
Atrydów była tak powszechna, że posiadali ją nawet żołnierze na polu bitwy?  To
zakrawa na absurd.  Inny przykład pochodzi z
opowiadania <span class="title">Wody kanly</span>, kiedy to Gurney przebiera się
w harkonneński mundur, <q>dopytuje tu i tam</q>, i dowiaduje się, że rzekomo
bohaterską załogę tankowca <q>po cichu wymordowano</q>.  Widocznie nie tak
bardzo po cichu, skoro wystarczy odrobinę popytać, i okazuje się, że wszyscy o
tym wiedzą i dzielą się tą wiedzą z nieznajomymi.  Jest też dużo sprzeczności z
powieściami Franka Herberta, ale chyba najbardziej rażącą jest młody Paul na
Ekazie.
</p>

<p>
Podchodząc do czytania <span class="title">Piasków Diuny</span>, nastawiłem się
na fanfikową jakość i dokładnie to dostałem.  Recenzując dwadzieścia lat
temu <span class="title">Ród Atrydów</span>, będący pierwszą powieścią Briana
Herberta i Kevina J. Andersona osadzoną w
uniwersum <span class="title">Diuny</span>, napisałem:
</p>

<blockquote>
Moim zdaniem <span class="title">Diuna</span> została zubożona, przez wyjawienie
jej wszystkich &bdquo;tajemnic&rdquo;, tym bardziej że często różne fakty są
wyraźnie naciągane.
<div class="quote-source">
  <cite><a href="../legacy/index.htm" class="link">Stara wersja Fremen
  Zone</a></cite></div>
</blockquote>

<p>
Dzisiaj, po przeczytaniu <span class="title">Piasków Diuny</span>, mam
identyczne odczucia.  Dopisywanie kolejnych historii w oparciu o małe i
nieistotne fragmenty oryginału, albo wręcz przeczące temu co napisał Frank
Herbert, tylko zubaża świat <span class="title">Diuny</span>.  I
dlatego <span class="title">Piaski Diuny</span> z czystym sumieniem odradzam.
</p>

<h2 class="sources-header">Źródła</h2>

<ol class="sources-list">
  <li class="source-entry" id="source-dune-book">
    <span class="title">Dune</span>, Frank Herbert, wyd. Ace Books, 2019
    <a class="local-link back-ref" href="#source-dune-book-ref"></a>
  </li>
</ol>

<h2 class="footnotes-header">Przypisy</h2>

<ol class="footnotes-list">
  <li id="detrytus">W ekologii: martwa materia organiczna.
  <a class="local-link back-ref" href="#detrytus-ref"></a>
  </li>
</ol>


<div class="go-back-link">
  <a class="link" href="../ksiazki.html">Wstecz</a>
</div>

</div>

</main>

<footer>
<div class="footer">
Data ostatniej modyfikacji: 2024-04-26
</div>
</footer>

</body>
</html>
